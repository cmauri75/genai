323,"ORTOVOX FIRST AID WATERPROOF MINI","Stufo dei vari sacchetti fai da te con cerotti e disinfettanti vari, ho deciso di acquistare il kit Ortovox First Aid, nella versione “waterproof mini”. Premesso che per fortuna non l’ho ancora usato, mi sembra intelligente e funzionale, come molti prodotti Ortovox.Il kit contiene il minimo indispensabile per una giornata di escursionismo: coperta isotermica, set di cerotti (3 dimensioni), rocchetto con cerotto lungo 5 metri, pacchetto di bende e un paio di guanti monouso, 2 compresse sterili per la medicazione, forbice in metallo.Essendo impermeabile il kit è facilmente trasportabile anche all'esterno dello zaino, magari utilizzando la clip per agganciarlo in modo sicuro. Il sacchettino stagno è indipendente dal contenuto e quindi può essere riutilizzato separatamente. A fatica si può inserire qualche piccolo “extra” (nel mio caso un fazzolettino disinfettante e un paio di cerotti in più), per sopperire ad una dotazione un po' minimalista. Diciamo che per il prezzo non proprio contenuto, si poteva inserire qualche elemento in più.Il kit è consigliato per una persona e per utilizzo in singola giornata. Se si vuole avere un kit per più persone conviene orientarsi su quello standard, più grande e che costa 20 € in più.[prezzo-link link=""https://mountainreview.it/vai/ortovox-first-aid-waterproof-mini/""]Commenta la recensione sul Gruppo Facebook!"
328,"Meindl Litepeak Pro Gtx","Ho gli scarponi Meindl Litepeak Pro Gtx da un paio di mesi, durante le quali li ho usati in più occasioni e su terreni diversi: gita veloce su terreno tecnico a bassa quota, gita su sentiero di media montagna, lunga gita su mulattiera della durata di circa 7 ore e sentiero tecnico in quota con via ferrata. In totale 48 km e 4.500 metri di dislivello positivo. Penso quindi di essermene fatto una buona idea.Innanzitutto va detto che i Litepeak Gtx sono scarponi adatti a trekking su terreni impegnativi, con carichi pesanti (tenda, sacco a pelo e viveri nello zaino) e in alta quota, con temperature anche vicino allo zero.Non sono scarponi per escursioni semplici e a bassa quota, dove la termicità e la suola piuttosto rigida sarebbero penalizzanti.Appena indossati la sensazione è positiva: anche se ho il piede magro sento lo scarpone che avvolge bene il piede, senza spazi vuoti né compressioni. La comodità è una delle sorprese più positive ed è una dote non scontata in scarponi strutturati e dalla suola semi-rigida.Il fascione laterale protegge bene dalle asperità dei terreni più impervi.Il sistema di bloccaggio del talloneLa sensazione di avvolgimento è data anche dal Variofix, un sistema con cavetto d'acciaio che fascia il tallone e che consente una buona regolazione sotto alla caviglia.Efficace anche il sistema di allacciatura che consente, grazie al primo anello metallico autobloccante, di regolare in modo preciso ed indipendente la tensione sulla punta e il collo del piede rispetto a quella intorno e sopra la caviglia.Anche l'imbottitura intorno al collo del piede è valida. Durante la prima camminata avevo stretto troppo le ultime asole e questo mi aveva provocato qualche piccolo ematoma, ma rilasciando un po' i lacci il problema si è risolto.Grazie al pellame e alla membrana Gore-Tex, ottima la resistenza all'acqua, testata durante uno dei tanti temporali di questo periodo. Per contro, se usati a quote basse o durante giornate particolarmente calde, gli scarponi tendono a ""scaldare"" un po' il piede, cosa abbastanza normale per uno scarpone concepito per la media e alta montagna.Buona tenuta sugli appoggiLa suola semi-rigida costituisce un buon compromesso tra il sostegno necessario ad affrontare terreni impegnativi (neve, facili passaggi su roccia) e la giusta flessibilità per i tratti più camminabili, sopratutto in discesa quando il piede è più sollecitato.Predisposizione per ramponi semi-automaticiInoltre la suola ha la talloniera predisposta per i ramponi semi-automatici, cosa che rende gli scarponi utilizzabili anche in facili passaggi alpinistici su neve. Visto che la suola non è completamente rigida, conviene però stringere bene le cinghie per assicurarsi la tenuta del rampone.In definitiva, si tratta di scarponi con una grande qualità costruttiva, degni della fama di un marchio storico.Attenzione, però: gli scarponi Meindl Litepeak Pro Gtx non sono certamente calzature da “merenderos” che cercano il pic-nic a un’ora massimo dal parcheggio. Piuttosto sono scarponi per escursionisti esperti che macinano parecchio dislivello su terreni medi e medio-difficili. Scarponi che non temono roccette, nevai, ma anche sentieri attrezzati e vie ferrate.L’ideale per chi - in questa stagione da Coronavirus - vuole dedicarsi al trekking in quota con tenda e sacco a pelo e quindi necessita di scarponi strutturati per sopportare zaini pesanti e tanto cammino.[prezzo-link link=""https://mountainreview.it/vai/meindl-litepeak-pro-gtx/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
336,"SKYLOTEC SKYRISER","Ho avuto modo di provare il set da ferrata Skylotec Skyriser in diverse occasioni, sia su sentieri attrezzati (come il Sentiero dei Fiori in Adamello), sia su ferrate (come la Centenario in Resegone e la Venticinquennale ai Corni di Canzo). In entrambi i casi l'ho fatto con passaggi sia su cavo sia su sola catena.&nbsp;Sul ponte tibetano al Sentiero dei FioriIl set con vista lagoDiciamo che da un kit da ferrata si pretendono poche cose, ma importanti: facilità di apertura del moschettone, scorrevolezza anche sulle catene, semplicità di ispezione per verificarne la sicurezza. Devo dire che il set da ferrata Skylotec ha tutte queste caratteristiche, con in più qualche altro intelligente dettaglio.&nbsp;[embed]https://youtu.be/z1lFf5Gal3Q[/embed]Partendo dalle cose importanti, ho trovato ottimo il sistema di apertura, semplice ed efficace. I moschettoni poi hanno un diametro importante, leggermente superiore a quello di altri set da me provati, e questo agevola lo scorrimento anche sui tratti protetti con la sola catena. Questo lo reputo importante sopratutto quando si percorrono lunghi sentieri attrezzati in cui vi sono lunghi tratti (magari non verticali) dove la catena tocca la parete. Qui un moschettone che ""scivola"" bene diminuisce di molto lo sforzo.Intelligente la scelta di proporre moschettoni colorati in modo diverso, per tenere a mente quello destro e quello sinistro e limitare gli attorcigliamenti delle longe elastiche. Queste fanno bene il loro lavoro: giusta estensione e al tempo stesso buon “ritorno” quando si agganciano i moschettoni alle asole dell’imbrago.Pratica l’apertura a velcro e molto chiare le icone per ispezionare l’integrità del set. Un’operazione che bisognerebbe sempre fare, sopratutto se il set è usato anche da altre persone.In definitiva, un prodotto ben fatto, senza difetti e che trasmette una sensazione di grande affidabilità.[prezzo-link link=""https://mountainreview.it/vai/skylotec-skyriser/""]Sei alla ricerca di altra attrezzatura per le vie ferrate? Consulta la nostra guida!"
343,"FERRINO TRANSALP 60","Ho sempre avuto diversi zaini della storica marca italiana e mi sono sempre trovato bene. Da circa un anno ho aggiunto alla mia “collezione” di zaini il Ferrino Transalp 60, un modello dedicato al trekking di più giorni, dove è necessario portarsi dietro tanta roba: sacco a pelo, materassino, vestiario, cibo e - magari - anche la tenda (qui una lista completa di attrezzatura per il trekking).&nbsp;Mi è capitato di utilizzare il Ferrino Transalp 60 anche per lavoro, in occasione delle riprese di un film in montagna, riempiendolo di materiali vari e attrezzatura. Poi ho avuto modo di usarlo per classici trekking di 2 o 3 giorni in tenda, su itinerari di media-alta montagna, come il giro del Monviso.In generale posso dire che l’esperienza con il Transalp 60 è stata decisamente positiva. Uno zaino comodo e molto pratico.&nbsp;Per quanto riguarda la capienza, si va oltre i 60 litri dichiarati, in quanto il Ferrino Transalp ha molte fibbie e agganci esterni che consentono di ampliare notevolmente la portata dello zaino. Fissando materassino e tenda alle fibbie esterne, ad esempio, i 60 litri restano disponibili per il sacco a pelo, vestiti e provviste;Comodo accesso frontale[embed]https://youtu.be/rIvRCvnAorA[/embed]L’accessibilità è ottima: oltre all’accesso principale da sopra, vi sono altre due zip: una centrale per accedere agli oggetti a metà zaino, l’altra sulla parte bassa per raggiungere le cose in fondo.Tasche laterali a scomparsaBuona anche la comprimibilità: grazie alle cinghie laterali lo zaino si può comprimere nel caso in cui non sia completamente pieno. Invece quando serve spazio si possono utilizzare due comode tasche anch’esse poste ai lati.Molte cinghie porta materialiInoltre vi è la possibilità di fissare attrezzatura esterna: grazie a comodi ganci elastici e alle stesse fibbie laterali è possibile fissare accessori come bastoncini, picozze e anche sci da scialpinismo.Spallacci regolabili e ben imbottitiA livello di comodità si apprezzano le imbottiture e gli spallacci regolabili con diverse misure di altezza. Anche dopo varie ore di cammino a pieno carico non si evidenziano zone di particolare fastidio e il peso risulta ben distribuito. Unico neo: il peso a vuoto, pari a 2,5 kg, un valore abbastanza elevato per uno zaino di questa categoria.Molte tasche per oggetti più piccoliRiassumendo, definirei il Transalp 60 come uno zaino valido e razionale per il trekking e quindi ottimo per una stagione come questa in cui, a causa del Coronavirus, i rifugi non saranno sempre accessibili e quindi occorrerà riscoprire la tenda e il sacco a pelo come strumenti di “viaggio”.[prezzo-link link=""https://mountainreview.it/vai/ferrino-transalp-60/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
353,"CRAZY SPORT MASK LIGHT","Terminato il lungo “lockdown” ho avuto modo di provare la nuova mascherina Crazy “Sport Mask Light”, progettata appositamente per uso sportivo.&nbsp;Diciamo subito che la mascherina Crazy non è un dispositivo medico, come le FPP2. Però è accettata dalla normativa come protezione da usare in luoghi chiusi (rifugi) o dove sia difficile mantenere la distanza di sicurezza. Distanza che, quando si pratica sport (e quindi si suda e si ansima), è meglio che sia maggiore di un metro.Filtro (bianco) e mascherina esternaLa mascherina è composta di due parti: la mascherina vera e propria, in materiale elastico e antibatterico Heiq Viroblock, e il filtro interno (staccabile) in polipropilene a tre strati. Il tutto è lavabile in acqua calda 50° fino a 20 volte garantendo le caratteristiche originali di protezione. La mascherina è venduta insieme ad una pratica custodia in tessuto antibatterico.La custodiaVeniamo alla prova. In questi giorni ho avuto modo di usarla correndo, in bici, e anche in un’uscita di skialp.CorsaLa respirabilità con il filtro montato è buona fino alla soglia aerobica. Quando si entra in soglia oggettivamente si comincia a fare fatica ed è consigliabile perlomeno abbassarla sotto il naso, per respirare meglio. Comunque l’aumento di FC è contenuto. Correndo a ritmi blandi, invece dei soliti 120 bpm sono salito sui 130, quindi mi sembra più che buono.&nbsp;BiciAnche qui tutto bene fino alla soglia aerobica. In pianura, con l’aria in faccia, sembra quasi di non averla.&nbsp;ScialpinismoMettersi la mascherina quando si è a distanza dagli altri e in mezzo alla natura non ha senso e non è ovviamente obbligatorio. Oltretutto con la mascherina gli occhiali da sole finiscono inevitabilmente per appannarsi. L’utilità della Sport Mask in questa situazione sta nella comodità di tenerla appesa al collo e indossarla facilmente quando serve, grazie alla sua elasticità.In definitiva posso dire che la mascherina Crazy&nbsp; è un prodotto intelligente, perfetto da avere appeso al collo come protezione da mettersi al volo quando si incrociano altre persone su un sentiero stretto, oppure quando si entra in un rifugio. In questo i laccioli elastici intorno al collo sono molto pratici e consentono di non perdere la mascherina quando non la si indossa. Il tessuto, inoltre asciuga in fretta.[prezzo-link prezzo=""30 per 2 pezzi""]"
361,"LA SPORTIVA TRANGO TRK GTX","Ho usato gli scarponi La Sportiva Trango TRK per circa 6 mesi e in varie occasioni: dall’escursione breve di 3-4 ore al trekking di due giorni con zaino a pieno carico, fino a sentieri attrezzati e ferrate.LaSportiva li definisce come “Scarpone da trekking e backpacking con look e tecnologia derivati dalla famiglia Trango, ideale per percorsi su sentieri sterrati, camminate nei boschi ed escursioni con zaino a pieno carico” e anche “la suola Vibram con Climbing zone in punta permette l’utilizzo su ferrate”.La mia esperienza conferma solo in parte quello che dice il produttore. Vediamo i pro e contro che ho riscontrato:Punti di forzaComodità e calzata: sono scarponi che fasciano alla perfezione il mio piede (abbastanza magro), con una allacciatura ben regolabile. Molto ben fatto lo snodo intorno alla caviglia, che fascia bene senza dare fastidio.Suola: buon grip su tutti i terreni, anche sul fango e sul bagnato.Traspirabilità: anche a temperature estive la scarpa non risulta mai troppo calda.Leggerezza.Suola e tomaia flessibile sono garanzia di comfortSuola Vibram dal buon gripPunti di debolezzaUtilizzo a pieno carico: nonostante quanto dichiarato dalla casa, in caso di trekking di più giorni con lo zaino pesante lo scarpone soffre di una struttura un po’ leggera.Utilizzo su ferrate e terreno tecnico. Nonostante la suola abbia un buon grip, sconsiglio l’utilizzo su ferrate, dove la suola morbida fa faticare molto il polpaccio e non aiuta a tenere gli appoggi piccoli.La tomaia intorno al collo del piede è fatta di un materiale molto traspirante che, se piove forte, si trasforma in una “spugna” che fa filtrare l’acqua all’interno della scarpa. In questo caso diventa indispensabile avere delle ghette.Su terreno tecnico la suola flessibile e la tomaia morbida mostrano i loro limitiCollo del piene morbido e ben imbottito. Purtroppo in caso di pioggia forte tende ad inzupparsi velocemente e a far entrare l'acqua.In definitiva, gli scarponi La Sportiva Trango TRK  mi sembrano ottimi per escursioni giornaliere su terreni fino al moderatamente difficile, dove risulta leggero e davvero molto comodo, anche con grandi dislivelli. Se invece vengono utilizzati su terreno tecnico (ferrate) o per trekking più lunghi, mostrano qualche limite. Per questi ultimi utilizzi penso sia meglio andare sui “fratelli” più grandi della famiglia Trango (come il Trango Tech).[prezzo-link][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
368,"C.A.M.P. G Hot Dry","Cercavo un paio di guanti che potessero servire sia come guanti da scialpinismo caldi (per la discesa), sia come guanti da alpinismo classico tuttofare. I guanti C.A.M.P. G Hot Dry sono uno dei modelli top di gamma della marca lombarda e a mio avviso hnno tutte le caratteristiche per essere ottimi guanti. Li sto usando ormai da 3 mesi, sopratutto in uscite di scialpinismo e ne sono molto soddisfatto.Buona termicità e idrorepellenza.La calzata dei guanti C.A.M.P.  G Hot Dry e il confort in generale sono ottimi: i materiali sono di qualità e questo si percepisce già soltanto indossando il guanto.C'é anche un buon compromesso tra imbottitura e sensibilità. Il guanto è sufficientemente caldo (imbottitura in Primaloft) per essere usato a contatto con neve e ghiaccio senza che si bagni o che si raffreddino le mani (ad esempio quando si usa la picozza su neve fresca), però mantiene una buona “sensibilità”, per cui è possibile fare operazioni manuali di base senza eccessivi problemi (ad esempio mettere / togliere le pelli o i ramponi).Buono il grip grazie agli inserti in alta aderenza.Sul palmo il grip è molto buono, grazie agli inserti in silicone. Risulta efficace anche la protezione delle nocche, utile in caso di utilizzo della picozza su terreno ripido e neve ghiacciata.Nocche protette da imbottituraCome punto di debolezza ho solo riscontrato il mancato funzionamento della membrana touch-screen che dovrebbe consentire di manovrare lo smartphone con il guanto indossato. Credo però sia un errore nel cartellino del prodotto, in quanto trovo piuttosto strano che un guanto così caldo possa avere tale funzione.Particolare dell'interno pollice in pelle.In definitiva direi che i guanti C.A.M.P.  G Hot Dry sono un prodotto di qualità e abbastanza versatile, consigliato per chi cerca un guanto tecnico caldo ma capace di avere ancora una manovrabilità sufficiente ad affrontare le manovre di base.[prezzo-link link=""https://mountainreview.it/vai/c-a-m-p-g-hot-dry/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
375,"MSR POCKETROCKET 2","Il fornello MSR Pocket Rocket 2 è simpatico aggeggio da portarsi dietro nello zaino quando si programmano uscite di più giorni. Il suo principale punto di forza è la compattezza e il peso davvero minimo.Il fornello aperto e chiusoIl fornello è dotato anche di una custodia in plastica utile ad evitare che si danneggi durante il trasporto nello zaino. I braccetti di supporto si ripiegano in modo ingegnoso per occupare davvero poco spazio.Il fornello con la custodiaComunque, nonostante le dimensioni minime, il fornello MSR è potente e riesce a far bollire 750 ml d’acqua in circa 3 / 4 minuti. Anche la fiamma risulta ben regolabile a seconda delle esigenze. Manca solo l'accenditore, che c'é in un altro modello più caro e un poco più pesante.Il regolatore della fiammaIl fornello MSR utilizza bombolette a gas con innesto a vite e valvola autobloccante (nella foto una bombola non MSR ma compatibile), che si possono staccare anche già utilizzate. Ho preferito prenderne due piccole da poco meno di 500 ml per distribuire meglio il peso. In questo modo il peso totale del fornello e della bombola è pari a 470 grammi, decisamente accettabile!In generale è stato un acquisto di cui sono soddisfatta e che mi sento di consigliare per chi vuole campeggiare e mangiare in montagna senza portarsi dietro pesi eccessivi.[prezzo-link link=""https://mountainreview.it/vai/msr-pocketrocket-2/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
382,"SEA TO SUMMIT X-SET 31","Qualche giorno fa ho parlato del fornello da trekking, oggi vi lascio le mie impressioni su un set di stoviglie senza le quali il fornello, oggettivamente, non serve a un tubo! Parlo del Sea To Summit X-Set 31, che ho avuto modo di usare un paio di volte nelle ultime settimane, durante un bivacco all’aperto e uno in tenda.Il set chiusoSi tratta di un set completo di cottura per 2 persone, composto da: pentola con coperchio, piatti (2) e bicchieri (2). Il coperchio è dotato di un setaccio che può essere usato per scolare la pasta.Il set completo di stoviglieLe stoviglie sono fatte in silicone alimentare e resistente al calore, così da poter essere ripiegate e occupare poco spazio quando non utilizzate. In pratica è una “matrioska” rotonda che occupa, come spessore, meno di 5 cm quando è chiusa.La base della pentola in alluminioLa pentola è il componente più ingegnoso: il fondo è in alluminio anodizzato che resiste al calore della fiamma e ha dei pratici manici in silicone che diventano delle alette per chiudere il set su se stesso. Le istruzioni d’uso (molto chiare e complete) sottolineano solo di non usare la fiamma direttamente sulle pareti di silicone e di accompagnare la cottura dei cibi con un paio di centimetri d’acqua, sempre per non danneggiare le pareti della pentola. Non è possibile quindi far friggere alimenti. Però ho verificato che regge senza problemi la cottura di liofilizzati che non necessitano di acqua, come risotti pronti in 2-3 minuti.Il risotto è in tavola! :-DLa qualità migliore è la compattezza. Nello zaino, il “disco” può essere infilato con facilità tra le altre cose e non occupa grande spazio. Il peso non è leggerissimo: 660 grammi. Un altro set (tutto in alluminio) che ho già da anni pesa 420 grammi, un terzo in meno. La pulizia è agevole, anche in acqua fredda da torrente.La pentolaIn definitiva, il Sea To Summit X-Set è sicuramente molto funzionale e anche esteticamente molto carino. Il peso non proprio piuma è più che compensato dalla compattezza. Il solo limite è il prezzo, decisamente più elevato rispetto alle stoviglie in alluminio.[prezzo-link link=""https://mountainreview.it/vai/sea-to-summit-x-set-31/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
389,"VAUDE HOGAN SUL XT 2-3P","Sono convinto che la tenda sia l’attrezzatura di gran lunga più importante per chi vuole fare trekking in totale autonomia. Mi ricordo ancora quando da studente universitario affrontai una bufera a oltre 2.000 metri con una tenda assolutamente inadeguata: il risultato fu un telo squarciato, una notte al freddo e un rientro a valle con la coda tra le gambe!La tenda Vaude a quota 2.100 mtAneddoti personali a parte, la tenda è sicuramente una scelta impegnativa. Occorre infatti conciliare esigenze a volte opposte: leggerezza, capacità di protezione, facilità di montaggio, ingombro e trasportabilità. E spesso il budget lievita…Ho avuto modo di provare la tenda Vaude Hogan Sul XT 2-3P in due occasioni diverse: una notte in un bosco a circa 1.000 metri di quota a fine primavera e una notte in alta montagna, a 2.100 metri, pochi giorni fa. Diciamo subito che la tenda Vaude Hogan è una tenda 3 stagioni, quindi non è adatta a climi eccessivamente rigidi. La destinazione d’uso è importante per comprendere in che situazioni la tenda può essere usata efficacemente.La prima sensazione con la tenda Vaude Hogan è stata molto piacevole: la tenda è davvero leggera (appena 2 kg) e tutti i componenti, dal telo alla paleria e ai picchetti (in alluminio) sono progettati con questo obiettivo in mente.La sacca di trasportoLa seconda sensazione, avuta esaminando la sacca, è stata un po’ disorientante: “che accidenti di custodia è?”. Una cosa un po’ floscia e senza forma, con un’ampia apertura senza zip o velcro che lascia perplessi. In realtà, dopo l’utilizzo, ho constatato che la sacca contenitiva è uno dei punti di forza della tenda Vaude Hogan perché consente di chiudere tutto senza sforzo e in modo molto pratico. Insomma, dimenticate le sacche strette dove è necessario evocare i santi del calendario per infilarci telo e paleria…La terza sensazione è stata: “ma quanto grande è questa tenda”? L’ingombro da montata non è trascurabile e questo è un vantaggio per viverci dentro, ma anche un limite se lo spazio per montarla è ridotto.Detto questo, veniamo alle sensazioni derivanti dall’uso.Fissaggi a terra e tra i teli facili e velociIl montaggio è semplice (qui un video di istruzioni) ed è agevolato da alcuni dettagli intelligenti, come i ganci del telo superiore che si attaccano ai punti a terra del telo interno.Picchetti leggeri ma poco resistenti e penetrantiI tiranti sono numerosi e danno sicurezza che la tenda rimanga ancorata a terra anche in caso di vento sostenuto. I picchetti sono in alluminio, compatti e leggeri per il trasporto ma un po’ delicati se usati su terreno che presenta sassi o ghiaia sotto la terra (cosa frequente in alta montagna). Occorre fare attenzione a non piegarli, picchiandoci sopra, e non sempre entrano a dovere.Interno che ospita fino a tre personeL’abitabilità è di prim’ordine. Nella camera si dorme tranquillamente in tre, oppure in due con molto spazio extra. E l’ampia anticamera con doppio ingresso a “T” è davvero funzionale, rendendo possibile un comodo stoccaggio degli zaini e degli scarponi.La protezione dal vento è buona, nonostante le falde del telo esterno non arrivino a terra (è una tre stagioni, come dicevo). Non ho avuto modo di provarla con la pioggia, ma le cuciture nastrate e la qualità dei materiali sembrano garantire in proposito. Certo, la sensazione è che non sia una tenda da situazioni estreme (vento o freddo intensi), per le quali sono indicate tende per l’alta quota e le quattro stagioni. Per contro il ricircolo dell’aria è buono e consente di evitare la formazione di condensa sul telo esterno.Anticamera ampia e funzionaleAll’interno la tenda è dotata di una tasca porta oggetti e di un filo a cui appendere vestiti o oggetti leggeri.Infine lo smontaggio: un’operazione spesso poco piacevole quando bisogna ripiegare i teli al millimetro per rinchiuderli nella sacca. In questo caso la strana ma intelligente custodia aiuta non poco, andando ad accogliere senza problemi tutte le componenti.Non molto comoda è l’estrazione dei picchetti, che se piantati in modo saldo a volte sono un po’ duri da estrarre, avendo la testa con una presa poco pratica.Concludendo: la tenda Vaude Hogan Sul XT 2-3P è una tenda molto valida per abitabilità e leggerezza, con qualche limite per utilizzo in alta quota, dove il vento e il freddo possono essere intensi.Il suo terreno di utilizzo ideale è la media montagna nelle tre stagioni, fino ai 2.000 / 2.500 metri in estate.[prezzo-link prezzo=""700""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
400,"PETZL SITTA","Un mese e mezzo fa mi sono fatta un bel regalo: imbrago Sitta di Petzl, la Mercedes Benz degli imbraghi. Viene descritto come un imbrago buono sia per alpinismo che arrampicata, pensato per gente che va in montagna molto spesso.Non è il mio caso, decisamente non in questo momento, ma ecco il ragionamento che mi ha spinto all’acquisto. Il motivo per cui in passato ho sempre avuto imbraghi ingombranti (per capirci, tra ramponi e imbrago riempivo la tasca in basso dello zaino di 50l) è perché, avendo un unico imbrago per tutte le attività, avevo paura del mancato comfort degli imbraghi leggeri.L'imbrago Petzl Sitta, in teoria e dopo test in negozio, sembrava la buona – anzi, eccellente – via di mezzo.Sitta, molto compatto.Ancora qualche parola sulle mie aspettative legate a questo acquisto prima di passare alla pratica. Come avrete capito dalla mia scelta di avere un unico imbrago, arrivo da una cultura di montagna dove l’acquisto di ogni attrezzo dev’essere giustificato da un tot di uscite o un certo livello di difficoltà.Questo imprinting mi ha portato a non considerare mai l’acquisto di un portamateriali (quei moschettoni grossi per appenderci roba) nonostante essere una maniaca dell’ordine del materiale – cordini a salsicciotto, rinvii lunghi separati da quelli corti, moschettoni a ghiera a D separati da quelli ovali, il mio “ghiera” preferito a portata di mano...Ecco, anche qui l' imbrago Petzl Sitta offre una bella via di mezzo: separatori negli anelli portamateriali davanti dell’imbrago.Dettaglio portamateriali davanti, con separatore. Si vede anche il “wire frame” – quelle righe arancioni dentro al tessuto bianco – che dovrebbe rendere particolarmente resistente la struttura dell’imbrago.Così, due settimane e altrettante uscite di arrampicata dopo la quarantena francese, finita l’11 maggio, ho deciso che mi meritavo questo gioiello. D’allora, l’ho testato solo per fare arrampicata, su una via di 7 tiri, in falesia, e in palestra.Per quanto riguarda l’utilizzo in palestra o falesia, non ho molto da dire: comodo avere un sacchettino piccolo da portare fin sotto le vie, e sensazione leggera quando s’indossa l’imbrago. Però il vero test è stato la via, dove – un po’ anche per mettere a prova l’imbrago – ho portato il set di nuts e qualche cam.L’obbiettivo: misurare il rossore della mia pelle a fine giornata e la mia pace mentale per ogni attrezzo dovutamente organizzato sull’imbrago. Il risultato del test comodità: esattamente uguale che col mio vecchio imbrago. Confesso che ero delusa, ma poi mi sono ricordata che ho avuto lo stesso comfort per un peso e volume d’imbrago molto inferiori.I moschettoni a ghiera a D sono dall'altro lato...Per quanto riguarda il separatore degli anelli portamateriali, molto utile! Ho usato le due metà dell’anello come se fossero due anelli separati, mettendo i rinvii davanti ed i moschettoni a ghiera e sostini dietro. In compenso, negativo, gli anelli dietro dell’imbrago non mi sono per niente piaciuti.Immagino che per ridurre il volume dell’imbrago quando lo si piega, hanno fatto gli anelli dietro in corda, non rigidi. Questo, specialmente trattandosi degli anelli che uno non vede quando arrampica, rende difficile il processo di appendere il materiale. Se, come me, portate tanti nuts su un unico moschettone che togliete per trovare la buona taglia e poi vi dovete rimettere dietro, trovare l’anellino in stoffa mentre si è appeso alla parete, è fastidioso. Il mio compagno ha saggiamente indicato che questo “difetto” si può superare usando gli anelli porta-materiali dello zaino.La meravigliosa ""stringa"" per aggiustare la lunghezza dei cosciali.Un elemento molto positivo dell' imbrago Petzl Sitta a cui avevo fatto poco caso è la stringa per aggiustare la lunghezza dei cosciali dietro (non so come si chiama esattamente, vedete foto qui sotto). I miei vecchi imbraghi avevano tutti questa stringa in un materiale elastico che rendeva difficile aggiustare la lunghezza di ogni cosciale separatamente perché è semplicemente difficile controllare il movimento di due stringhe elastiche dentro un’unica fibbia. In più, col tempo l’elastico si smollava e mi trovavo ad accorciare la stringa tutto il tempo.Il Sitta invece ha una specie di elastico a molla che finisce in fettuccia rigida ed è questa fettuccia a passare nella fibbia, rendendo molto agevole l’aggiustamento della lunghezza. Inaspettatamente utile e grande punto a favore del comfort dell’imbrago.Mi manca mettere a prova due teorici punti forti del Sitta: la sua resistenza e durabilità, e la sua praticità come imbrago d’alpinismo. Per il primo, spero che duri qualche anno! Per il secondo, le caratteristiche che, a mio parere, servono per un buon imbrago da alpinismo sono peso, volume, e facilità per indossarlo in situazioni scomode tipo mani gelate e scarponi o ramponi ai piedi.In quanto a peso e volume, per me si tratta di un passo gigante in avanti, non ne ho dubbi. In quanto a facilità per indossarlo, ha contro il fatto di non permettere di aggiustare la larghezza dei cosciali, ma a favore quella meravigliosa stringa per aggiustare la loro lunghezza di cui ho parlato prima.Sitta piegato: molto più compatto che il mio vecchio imbragoSitta aperto: cosciali di larghezza fissa.Ultimo commento non sul Sitta ma sugli imbraghi Petzl in generale (gli unici che ho mai avuto). Si tratta del problema “taglia”. Io sono veramente in mezzo e non capisco perché ci sia così poco margine di errore. Con la taglia M che avevo sempre comprato in passato, mi trovavo ad accavallare i due pezzi morbidi della cintura perché dovevo stringere troppo. Invece con la S che ho comprato questa volta, devo quasi tenere il fiato per riuscire a passare la cintura nel secondo anello di sicurezza (il “double back” Petzl).Per favore Petzl, fate i vostri meravigliosi imbraghi in taglie che possano servire a tutti :)[prezzo-link link=""https://mountainreview.it/vai/petzl-sitta/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
407,"GRIVEL STEALTH","Ricevuto come regalo da un amico, mi sono trovato nella felice condizione di usare per un po’ di tempo - e adesso finalmente di recensire - questo bel casco Grivel Stealth, pensato per l’arrampicata su roccia, l’arrampicata su ghiaccio, e più in generale per l’alpinismo.Testato soprattutto facendo dell’arrampicata su roccia, lo Stealth mi ha lasciato davvero entusiasta soprattutto perché è fresco e leggero pur trasmettendo allo stesso tempo la corretta sensazione di robustezza. I materiali usati sono di ottima qualità.Il casco Grivel Stealth in dettaglioIl tipo di costruzione è definita da Grivel “Soft Shell”: il casco è cioè composto da uno strato esterno di plastica dura (policarbonato) molto sottile, ed uno interno di polistirolo EPS. La superficie che rimane a contatto con la pelle è quest’ultima e devo dire che la sensazione è che riesce a rimanere relativamente fresca anche nelle calde pareti sud che mi ostino a frequentare nella stagione sbagliata.Il casco in ambienteQuesta sensazione percepita di relativa freschezza è senza dubbio dovuta ai numerosi “ritagli” fatti nella superficie del casco che aumentano di molto la leggerezza e l’aerazione. Inoltre permettono di far traspirare un po’ più del solito quando si indossa un casco il cuoio capelluto, cosa che personalmente apprezzo molto.In effetti questo non succedeva altrettanto bene con il mio vecchio casco (un Mammuth – El Cap, di non ricordo quale anno), costruito con tecnica “Hard Shell”.I ritagli posteriori che permettono l'areazioneGiuntura tra i due strati della coperturaLa differenza rispetto ad altri caschi, oltre alla ovvia leggerezza suggerita anche dal nome “Stealth”, mi sembra risieda nel modo in cui i due materiali (esterno ed interno) sono uniti l’uno all’altro e quindi nella costruzione stessa. Nel Grivel Stealth le due parti non sono semplicemente attaccate una sotto l’altra rimanendo “distinte”, ma sono molto più integrate quasi come se fossero fuse insieme e poi ritagliate, fino a diventare una cosa sola.Il risultato è un tutto più omogeneo, in cui il policarbonato ricopre pari pari tutto il polistirolo EPS, che a sua volta è molto più avvolgente fin nelle parti “basse” del casco: fronte, nuca, sopra le orecchie. Negli altri caschi che ho provato il polistirolo era tutto concentrato nella parte alta e centrale del casco, per proteggere da sassi in caduta, ma spariva fino a non esserci nelle parti basse, in cui era presente solo la plastica di “copertura”.Interno del cascoIl risultato di tutto questo è che il Grivel Stealth è un casco molto più leggero, e un po’ meno rigido in cui i ritagli di areazione sono decisamente più osé, sia per dimensione che per numero.Il tutto pesa esattamente 198g: anche qui, per fare una comparazione, il mio precedente casco pesava 335g.Anche i laccetti per allacciare il casco, una volta regolati sotto il mento, fissano il casco alla testa in modo stabile senza risultare fastidiosi. Sono presenti anche i soliti gancetti per fissare al meglio la pila frontale.Parlo un attimo del design perché il casco esteticamente non è niente male: sembra uscito dal film Tron degli anni ‘80 (per chi se lo ricorda) per via del fatto che la superficie esterna invece di essere arrotondata è tutta leggermente sfaccettata.È disponibile nel colore giallo fiammante che permette a chi lo indossa di essere visto da lontano dal socio/a di cordata anche in caso di nebbia e brutto tempo - lo dico per chi non frequenta come me solo pareti sud d’estate - oppure in grigio.ConclusioniIn conclusione: questo tipo di costruzione è ottima certamente per l’uso in giornate calde di arrampicata dove serve essere il più possibili leggeri e dove si prevede che non “pioveranno pietre”. Mentre per un’uscita alpinistica invernale dove fa freddo o dove si prevede di affrontare roccia friabile con forte pericolo di caduta pietre forse per qualcuno può essere preferibile una costruzione più classica Hard Shell.Lo reputo comunque un bel casco, che essendo costruito per fare arrampicata su roccia/ghiaccio e per fare alpinismo può dare il meglio di sé anche in alta montagna, pesando poco ed essendo di fatto di buoni materiali.[prezzo-link link=""https://mountainreview.it/vai/grivel-stealth/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
415,"SEA TO SUMMIT TREK TK II","Il sacco a pelo Sea to Summit Trek Tk II è certificato per essere utilizzato con temperature fino all’intervallo da -1° a -8°, adeguato quindi ad un utilizzo molto ampio, diciamo tre stagioni (escluso inverno) fino a quote anche elevate d’estate.La temperatura del Trek TK IIIo l’ho provato in tre occasioni tra loro molto diverse: due volte in tenda, ad una quota di 1.000 e 2.100 metri e una volta con bivacco senza tenda, a 2.200 metri. Nelle prime due occasioni la temperatura è stata di circa 5-7 gradi. Nella terza è stata di 0 gradi, con però la presenza di vento (moderato) e intensa rugiada notturna.Il bivacco a 2.100 metri di quotaIn tutti e tre i casi il sacco a pelo Sea to Summit si è dimostrato all’altezza della situazione. In particolare in occasione del bivacco notturno ho potuto apprezzare la tenuta termica e l’idrorepellenza del tessuto esterno, che ha evitato (a differenza di quanto successo al sacco a pelo di un mio amico) che il sacco si inumiidisse.Efficace si è dimostrato anche il cappuccio, ben regolabile intorno alla testa. Durante questo bivacco ho indossato solo dei pantaloni leggeri, una maglietta e un windstopper, accompagnati da un cappello di pile a proteggere la testa. Non è stato necessario indossare abiti più pesanti che avevo tenuto a portata di mano per sicurezza.Nessun problema anche per le altre uscite in tenda, dove ho potuto dormire in mutande e maglietta. Naturalmente in tutte le occasioni il sacco a pelo è stato usato sopra un tappetino isolante.Il tessuto esterno trattiene efficacemente l'umidità della notteA livello di caratteristiche tecniche, il sacco a pelo Sea To Summit è in piuma trattata con ULTRA-DRY Down una lavorazione che protegge dall’umidità interna ed esterna, che è il vero problema della piuma naturale. Dalla mia esperienza, anche durante il bivacco all’aperto, il trattamento è efficace.Il taglio è affusolato ma non a mummia “estrema” e questo influisce positivamente sul comfort di utilizzo: io sono uno che si gira frequentemente dormendo e del sacco Trek TK II ho apprezzato anche il fatto che non si avviluppi intorno al corpo, costringendo a contorsioni e imprecazioni notturne di vario tipo.Altri particolari interessanti sono le zip, che sono apribili anche in zona piedi quando fa caldo, e la tasca interna per riporre piccoli oggetti che è meglio che stiano al caldo (es: le batterie della macchina fotografica). Il cappuccio è sufficientemente avvolgente e ben regolabile con comoda coulisse.La forma non troppo affusolata garantisce comoditàUltimo aspetto: la sacca di trasporto, che è delle giuste dimensioni (non costringe a contorsionismi particolari per infilarci il sacco a pelo), è realizzata in robusto tessuto Cordura ed è dotata di cinghie di compressione che consentono di ridurre le dimensioni del sacco. Alla fine l’ingombro da chiuso risulta più che accettabile: con 25 cm di lunghezza per un diametro di 19 cm (per il mio modello in versione ""long""), la sacca occupa circa 7 litri e si può infilare comodamente per traverso (in orizzontale) sul fondo di uno zaino da 50 / 60 litri. Peso: 1.050 grammi.La sacca in cordura dalle dimensioni compatte e dotata di cinghie di compressioneUnico tallone d’achille del sacco a pelo l’ho riscontrato nella scorrevolezza delle cerniere sul fondo. Mentre quella principale non mi ha dato mai problemi, quella per i piedi l’ho trovata piuttosto dura da aprire e chiudere.In definitiva il mio giudizio sul sacco a pelo Sea to Summit Trek Tk II è molto positivo. Un prodotto versatile e affidabile, con materiali di evidente qualità. Direi assolutamente indicato per trekking in alta quota d’estate, con o senza tenda, ma anche per escursioni a quote più basse durante tutto l’anno.[prezzo-link link=""https://mountainreview.it/vai/sea-to-summit-trek-tk-ii/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
424,"LA SPORTIVA ULTRA RAPTOR WOMAN GTX","Questa scarpa Ultra Raptor di Lasportiva, che propone lo stesso modello per donna e uomo con un’ampia varietà di colori, è nata come scarpa da ultra trail invernali (grazie alla sua impermeabilità) ed è categorizzata come calzatura da mountain running. Io invece l’ho usata, come spesso avviene da parte di sempre più persone, come scarpa per escursionismo in giornata, quindi la mia valutazione è relativa a questo tipo di utilizzo.La prova è stata effettuata in due itinerari estivi con condizioni diverse, con il modello dello scorso anno (2019).La prima nelle orobie bergamasche, salita dal sentiero invernale per il Rifugio Curò, con punto di arrivo il lago Barbellino. Salita tecnica con passaggi di roccia per escursionisti esperti oltre a traversare ruscelli su sassi piccoli e grandi immersi nell’acqua. Discesa normale su ghiaia e alcuni punti scivolosi.La seconda prova è stata fatta ai Corni di Canzo, vicino a Lecco. La salita è prevalentemente tranquilla in mezzo al bosco, con 1.000 m di dislivello, ma presenta tratti fangosi, con punti ripidi su roccia unta. Il giro è ad anello e la discesa avviene su terreno più asciutto, con sassi e ghiaia e alcuni tornanti ripidi.La stabilità è uno dei punti di forzaPunti di forzaLa scarpa Ultra Raptor è molto stabile su una varietà di terreni. Provata su neve, ghiaia, roccia e fango. È molto difficile scivolare con la suola FriXion, che presenta una tassellatura aggressiva. Il senso di sicurezza prosegue su sentieri poco stabili proteggendo la caviglia, nonostante la scarpa sia bassa. Buona per piedi larghi e per chi fa movimenti controllati e ha bisogno di stabilità. I piedi rimangono asciutti anche dopo numerosi attraversamenti di ruscelli, grazie alla membrana in Gore-Tex.Suola efficace anche nel fangoPunti di debolezzaPersonalmente la ritengo una scarpa un po’ rigida, poco flessibile, dove la caviglia si sente stretta, soprattutto in discesa. La membrana impermeabile la rende meno traspirante per l’estate (sentito caldo durante le due escursioni con temperature estive), ed è più indicata per l’inverno o le mezze stagioni.Ho visto comunque che il modello 2020 sia stato migliorato in termini di leggerezza.In definitiva reputo la scarpa Ultra Raptor una “mountain all terrain” con buone prestazioni in termini di stabilità e sicurezza, anche se un po’ rigida e calda, adatta ai piedi con pianta medio / larga.[prezzo-link link=""https://mountainreview.it/vai/la-sportiva-ultra-raptor-woman-gtx/""]"
430,"BEAL GULLY 7.3 mm GOLDEN DRY","La corda Beal Gully 7.3 mm è una mezza corda anche gemella, adeguata per l’arrampicata su roccia e su ghiaccio, caratterizzata da un peso molto contenuto che facilita la salita e alleggerisce l’avvicinamento soprattutto per le misure come quella da 60 m. e oltre.Le Gully in azioneAl primo utilizzo ho subito capito di aver fatto un passo avanti rispetto alle mie precedenti corde da 8.0mm. La maneggevolezza di una corda da 7.3mm è davvero sorprendente in quanto con semplici gesti delle dita le puoi manovrare e gestire. La prima prova è stata fatta ad Arco di Trento, storico ma sempre moderno melting pot dell’arrampicata sportiva e di avventura. Preciso subito: non sono caduto, quindi non ho potuto provare il vero senso di avere una corda in vita :)Leggerezza e compattezzaHo scelto la corda Beal Gully 7.3mm per tutti i motivi che la contraddistinguono: leggerezza, solo 36 g/m, compattezza, se hai due mezze corde nello zaino serve che non occupino tutto lo spazio, versatilità, sono golden dry certificate UIAA e il che permette di andare su ogni terreno, e sicurezza, data innanzitutto dalla garanzia dello storico ma sempre innovatore produttore Beal. Leggendo poi i dettagli sulla scheda prodotto della casa madre ho capito meglio che tecnologia di costruzione “UNICORE” dà una garanzia fondamentale: se si danneggia la guaina, può capitare, la corda funzionerà comunque come previsto invece di rompersi potenzialmente! Su vie in ambiente e multi-pitch questo plus è determinante. Ricordiamoci che una corda è fatta per dare il meglio di se in pochissime occasioni, ovvero durante la caduta.Bella mi piace, non si arrotolaUna bella corda e fatta bene come la Gully 7.3mm ti dà sicurezza; per quanto sia sempre l’arrampicatore a superare ogni passaggio, la tranquillità di avere con se del materiale top può aiutare a livello psicologico; sono dettagli che apprezzo soprattutto se vado da primo di cordata e se sono attorno ai miei limiti. La corda Beal Gully è confezionata in modo tale che al primo utilizzo basta prendere un capo e tirarlo fuori dalla cover che racchiude la matassa, senza che si generi alcun attorcigliamento. Di conseguenza la corda “entra in azione” in modo preciso, lasciandoti libero di non pensare alla corda e di concentrati sul piacere, o i problemi :), dell’arrampicata. La giornata ad Arco di Trento è stata come sempre ricca di scoperte, in questo caso le arrampicate si sono svolte sulla parete di Pezol, posto poco frequentato ma affascinante.[embed]https://youtu.be/RE-LREWp5IY[/embed]In questo video le Gully prima di partire. I colori fluorescenti sono molto utili per distinguere le corde in ambiente; anche questo è un fattore di sicurezza, credo, perchè in caso di operazioni dove serve individuare il materiale e l’alpinista un colore molto netto penso che possa aiutare chi cerca un dettaglio importante.Ho effettuato anche una sola calata in doppia da 50 m, e anche se non sono sceso nel vuoto ho potuto capire la buona maneggevolezza data da una giusta combinazione tra elasticità e rigidità; in sostanza, pur essendo corde sottili, non ho avuto nessuna incertezza rispetto a corde di diametro ben superiore, ma più pesanti.&nbsp;In&nbsp; conclusione, ricordando prima di tutto a me stesso che in arrampicata serve sempre allenarsi, sono particolarmente soddisfatto per l’acquisto fatto e le sensazioni ottenute. Una corda entra poco in azione durante l’arrampicata, se non per le doppie, ma appunto avere con se materiale leggero, che non si attorciglia e che occupa poco spazio lo ritengo un grande plus. Anche il rapporto qualità prezzo è degno di una recensione molto positiva.[prezzo-link link=""https://mountainreview.it/vai/beal-gully-7-3-mm-golden-dry/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
436,"SEA TO SUMMIT DRY SACK","Le sacche Dry Sack, nella versione che ho provato da 8 e 13 litri, sono studiate per facilitare l'organizzazione e la conservazione di vari oggetti, quali cibo, attrezzatura da cucina, vestiti, sacchi a pelo, ecc. che dovranno essere “stivati” all’interno di zaini o valige.Ideali per contenere e comprimere vestitiSono ideali per contenere e comprimere i vestiti, riducendo notevolmente l’ingombro una volta riposti nello zaino. I diversi colori delle sacche (suddivisi per dimensioni), facilitano l’organizzazione e l’identificazione dei materiali che contengono.Una volta svuotate dell'aria, le sacche restano compresse permettendo di ridurne l’ingombroPersonalmente le uso moltissimo durante i trekking soprattutto di più giorni, dove l’organizzazione del materiale all’interno dello zaino è fondamentale.Mi accompagnano anche durante le gite di scialpinismo e i trail dove, nella sacca più piccola, tengo sempre ben compressa la giacca in Gore-Tex che non manca mai nello zaino.Le trovo molto resistenti nonostante la leggerezza, ne esistono di diversi litraggi per ogni tipo di utilizzo, solitamente identificate appunto per colore.Nei modelli Dry Sack Ultra-Sil la clip è sostituibile in caso di rottura.Le sacche Dry Sack sono molto leggere e comprimibili grazie al leggerissimo materiale in nylon Cordura siliconato 30D, molto resistente, anche se eviterei&nbsp; oggetti affilati o con bordi duri e superfici abrasive. La superficie liscia delle sacche ne facilita l’inserimento nello zaino.Risultano abbastanza impermeabili, come dichiara il produttore, anche se dopo un test che ho fatto in acqua per 1h, qualche goccia è filtrata. Infatti il produttore indica che non sono destinate all'uso nautico.Naturalmente non è il loro utilizzo non essendo sacche stagne quindi, se consideriamo che vanno tenute in uno zaino, molto soddisfacente il risultato. Le cuciture sono comunque nastrate.Dopo 1 ora in acqua, solo qualche goccia è filtrata all’interno.In conclusione pur essendo un prodotto molto semplice, è molto curato nei dettagli e studiato perfettamente per il compito che deve assolvere. Finalmente nello zaino c’è ordine, gli indumenti o le attrezzature si trovano facilmente, e c’è più spazio.Le ritengo indicate per qualsiasi utilizzo, dal trekking allo scialpinismo, dal trail running alla mountain bike… ovunque ci sia necessità di organizzare gli spazi. Purché non in acqua!Per finire… Ottimo prodotto![prezzo-link link=""https://mountainreview.it/vai/sea-to-summit-dry-sack/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
442,"ALTRA LONE PEAK 3.0 WOMEN","PremessaLeggendo le domande che girano sul gruppo Facebook di MountainReview, mi rendo conto che non sono l’unica ad avere una lunga storia di ricerca della scarpa perfetta per diverse attività in montagna.Nel mio caso, il problema sono le dita del piede. Dopo lunghe camminate, mi viene un dolore molto intenso, a volte con fitte, sotto le dita dei piedi, soprattutto III e IV dito.Siccome ho un piede abbastanza sottile, per anni ho pensato che si trattasse di un problema di “supporto” e, quindi, cercavo scarpe piuttosto strette. Ma ero sulla strada sbagliata…Mal di piedi dopo una via ferrataGrazie al mio incontro, del tutto casuale, con le FiveFingers e la corsa minimal, ho cominciato a capire come evitare il problema.Premessa: non ho mai capito la causa, nome tecnico, o possibili soluzioni permanenti del problema, ma penso di aver imparato il tipo di scarpa che fa per me. Le qualità necessarie sono due: spazio per le dita in larghezza e morbidezza della suola. In poche parole, non vedrete mai una mia recensione su una vera scarpa di avvicinamento (stretta e rigida per definizione).Fortunatamente, l’aumento di popolarità del trail running ha reso accettabile l’andare in montagna con scarpe leggere, e quindi oso parlare delle mie scarpe preferite. Occhio, per l’alpinismo non c’è niente da fare: gli scarponi sono e devono essere rigidi e stretti. Ma pure lì, se possibile, faccio l’avvicinamento al rifugio o bivacco il giorno prima e la parte finale della discesa con un paio di scarpe comode di scorta (tipo le Altra, di cui parlerò qui sotto).Le mie tre scarpe ""comode"" da montagnaParlerò di tre scarpe:- Altra Lone Peak. Le ho usato per tutto. Corsa lungo il fiume vicino a casa (mix di cemento e sterrato), corsa su sentieri, lunghe escursioni in montagna, e per avvicinamenti lunghi ma non troppo tecnici di arrampicate o ferrate.- Merrell All Out Blaze Sieve. Avvicinamento per arrampicate in estate, escursioni non troppo lunghe su sentiero, roccia o pietraia.- Scarpa Revolution GTX. Per fare vie ferrate o per fare escursioni dove può esserci neve, passaggi su roccia di II o III grado, o dove prevedo di dover mettere i ramponi.La recensione delle Altra Lone Peak 3.0Oggi inizierò parlando delle Altra.Le 3.0 sono il modello vecchio delle Altra Lone Peak, che ormai sono al 4.5. Teoricamente le 4.5 hanno un sistema di allacciatura più pratico, una forma più sottile che migliora la manovrabilità delle scarpe e, molto importante, una suola più aderente che le 3.0.Ho comprato le mie Altra Lone Peak 3.0 alla fine dell’estate 2017, dopo lunghe giornate di pioggia nei Pirenei (a Vielha, grande centro per lo shopping di montagna), durante le quali ho potuto rinfrescare la mia conoscenza di marche dell'outdoor.Siccome in quel momento avevo un po’ abbandonato la corsa, volevo una scarpa da trail che potesse anche servire per escursioni.Lunga escursione con le Altra Lone Peak 3.0Questa voglia di versatilità mi ha fatto esitare parecchio prima di comprare le Altra, perché non sembrano affatto adatte per l’escursionismo: sono molto leggere, non sono impermeabili e la loro larghezza le fa sembrare inadatte per terreni rocciosi. Ma ha prevalso il mio lato più “corsa”, ho comprato le Altra e le ho davvero usate per tutto!In termini di comfort sono imbattibili, probabilmente la scarpa di corsa o camminata più equilibrata mai provata. Morbida ma leggera, con buono spazio per le dita ma anche buona stabilità&nbsp;della caviglia. Veramente riuscite.Sono particolarmente comode se si abbinano alle calze con le dita (foto). La loro leggerezza le rende anche ideali per averle nello zaino come cambio dopo l’utilizzo di altre scarpe meno comode per arrampicata, ferrate o alpinismo.Punta allargata e “zero drop. L'esperienza Altra è ancora migliore usando calze con le ditaUn altro aspetto positivo è la resistenza. Siccome sono leggere e fresche, sembrano fragili. Invece, tre anni e tanti chilometri dopo, sono ancora stabili ed il profilo delle suole resiste.Per la corsa, in più, hanno la qualità di avere “zero-drop”, che apprezzo molto. Abbinato allo spazio per allargare le dita del piede, la suola senza dislivello (zero drop) aiuta a posizionare bene i piedi, utilizzando i talloni ma senza forzarli, durante la corsa. So che non tutti la pensano come me, e non raccomando drop zero a chi ha già problemi al tallone (spine, fascite, tendinite d’Acchille, etc.), ma per chi ha piedi ancora sani, vale la pena provare.Quando si acquista una scarpa da trail è normale chiedersi se sia buona per gareggiare. Purtroppo, in questi 3 anni non ho fatto nessuna gara. Basandomi sulla memoria di quel che ho trovato importante per gare di corsa in montagna o strada in passato, le Lone Peak 3.0 avrebbero due piccoli difetti: non sono né impermeabili nè minimal (con le minimal non fa niente avere i piedi bagnati), e la suola può rendere un po’ lenta la discesa per chi ha paura come me.La suola dopo tre anni di utilizzoE così arriviamo all’argomento suola… In realtà il profilo delle Lone Peak 3.0 tiene meglio di quel che immaginavo (la leggerezza della scarpa fa dubitare della sua aderenza) ma comunque non abbastanza per una discesa rapida. Tra i due estremi – la roccia bagnata e il fango da una parte e la sabbiolina su roccia secca e la pietraia dall’altra – trovo che le Altra lavorino meglio sul secco.Se le Lone Peak 4.5 hanno davvero una suola più aderente che le 3.0, senza sacrificare gli alti punti forti di queste scarpe, allora le 4.5 saranno super. E, infatti, probabilmente a settembre aggiornerò questo post con notizie sulla nuova versione.Suola in azione a Pech David (Tolosa, FR)[prezzo-link link=""https://mountainreview.it/vai/altra-lone-peak-3-0-women/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
451,"DMM DRAGONFLY MICRO CAM","I micro friend DMM Dragon Fly sono il prodotto della serie ultralight. La serie Dragonfly è tra le protezioni veloci più leggere e la misura numero 1 è la più piccola in termini di dimensioni e peso certificata sul mercato (solo 51 grammi).La serie nei suoi tre numeri più piccoliI friend DMM Dragonfly sono costruiti su monocavo d’acciaio flessibile, con barra di tiraggio ergonomica in lega, cavetti d’acciaio collegati alle 4 camme e anello d’appoggio del pollice rinforzato.&nbsp; Tra le caratteristiche principali senza dubbio mi hanno colpito maggiormente&nbsp; la leggerezza e la flessibilità, tra i friends più morbidi e sensibili che ho avuto modo utilizzare negli utlimi anni.Notevole flessibilità data dalla costruzione con monocavo metallico. Fettuccia allungabileLa flessibilità non sembra vada a discapito della solidità; il cavo d’acciaio è ben protetto dall’anello rinforzato e i materiali utilizzati sono a un primo sguardo eccellenti.&nbsp; A causa della leggerezza ne perde un po la maneggevolezza, in quanto in alcune situazione risultano sfuggenti.La testa sottile permette di raggiungere le fessure profondeUn’altra particolarità interessante è la testa sottile, che rende questi micro friends adatti anche alle fessure profonde. Lo stelo sottile permette di raggiungere dunque anche i punti più nascosti.Particolare della testa sottileDegna di nota è anche l’assetto delle camme, a 13,75 gradi rispetto all’asse. Ciò conferisce alla testa delle camme minor ingombro e le rende più adatte ai buchi svasati e irregolari.&nbsp; Ho avuto modo di testarli sia su granito che su calcare e personalmente li ho trovati più affidabili sulle fessure regolari del granito, rispetto a quelle svasate del calcare, e non cosi stabili come si vorrebbe nel piazzamento nei buchi.Zigrinatura delle camme e primi segni di usuraInfine tra le caratteristiche secondarie da segnalare ci sono in primo luogo i lobi delle camme in alluminio zigrinato per perfezionare la tenuta e aumentare l’attrito. Ciò rende il friend inevitabilmente meno duraturo. Dopo un mese di utilizzo non assiduo si vedono già i primi segni di usura sulle camme.&nbsp; In secondo luogo la fettuccia in da 11mm estendibile li rende molto più versatili di altri modelli sul mercato. Ho utilizzato tutte e tre le misure per costruire soste e ne ho avuto un’ottima sensazione di tenuta.Ho deciso però di testare e filmare i friend DMM Dagonfly in fase di caduta e in condizioni non ottimali: le aspettative non sono state pienamente soddisfatte.&nbsp; La dimensioni ridotta in questo caso va probabilmente a discapito della capacità di tenuta.&nbsp;Il test è stato eseguito piazzando il più grande dei tre microfriend (#3 giallo) come primo ancoraggio (inserito in fessura profonda irregolare) e la misura intermedia (#2 rosso) come ultimo ancoraggio all’interno di un buco svasato. Il volo è avvenuto con il friend rosso ad altezza ginocchia, con una sicura non eccessivamente dinamica. L’effetto strappo purtroppo ha causato il distacco di tutte e due i friend, che non hanno retto le irregolarità della roccia.&nbsp; Prossimamente proverò a eseguire lo stesso test sul granito e su fessure più regolari.Un’ultima nota dolente, in seguito alla caduta una delle quattro camme della misura gialla si è scheggiata in un angolo![prezzo-link link=""https://mountainreview.it/vai/dmm-dragonfly-micro-cam/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
462,"MERRELL ALL OUT BLAZE SIEVE WOMEN","Prima della partenza per le vacanze estive 2019, con in programma Calanques, Dolomiti, e Ailefroide, abbiamo fatto un salto a un negozio outdoors molto bello che esiste qui in Francia che si chiama “Au Vieux Campeur”. Se non ricordo male, l’obbiettivo era comprare due mappe, una guida di Ailefroide, e qualche gel e barretta. Ma una visita al Vieux Campeur non è mai completa senza “un giretto” tra le scarpe. Stavo cercando sandali comodi da città, ma mi sono distratta con tutta una sezione di sandali con la punta chiusa per escursionismo, dominata dalle marche Keen e Merrell. Ho provato tutti i sandali di punta chiusa per donna disponibili nella taglia 41, e ho scelto i sandali Merrell perché erano indubbiamente quelli che mi calzavano meglio.I materiali sono ottimi, da subito comodi e freschi (nubuk e qualcosa che sembra lycra), e la forma della scarpa faceva per me. Se avete letto la mia recensione delle Altra Lone Peak 3.0 (e l’introduzione sui miei problemi ai piedi), saprete che questo vuol dire che hanno molto spazio per le dita del piede, abbinato ad un buon sostegno nella zona caviglia. Questa forma larga davanti e stretta dietro l’ho trovata meno presente nei sandali Keen che ho provato (anche essi belli, ma meno adatti ai miei bisogni).Materiali e manifattura davvero ottimiPiccolo dettaglio: il prezzo. Una scarpa piena di buchi per 115 euro? Il mio io che voleva tanto questi sandali è arrivato ad un accordo col mio io che li trovava cari: posticipare la compera di nuove scarpe da corsa (usate anche per escursioni ed avvicinamento) in cambio di questi sandali che avrebbero sostituito alcuni dei ruoli delle mie già vecchie Altra. Rimpianti? Nessuno!Calanque d’en-Vau dopo l’arrampicataSentiero per la falesia “dietro casa” di CalamesHo usato i sandali Merrel All Out Blaze Sieve soprattutto per avvicinamenti di arrampicata. Un utilizzo particolarmente adatto alle loro qualità è stato quello nelle Calanques, dove abbiamo fatto giornate combinate arrampicata-mare. Questo vuol dire che i sandali Merrell mi hanno protetto su sentieri di terra e calcare unto (circa 1,5/2 ore di avvicinamento), hanno occupato poco spazio e pesato poco nello zaino mentre facevamo la via, e poi mi hanno portata bella fresca in spiaggia. Quest’anno ho tirato fuori dall’armadio i sandali a giugno, di nuovo per avvicinamenti di arrampicata.Credo che queste scarpe si possano anche usare per fare corse brevi su sentiero, ma non le ho provate in questo modo (per la corsa prediligo lo zero drop…).Usandoli “sul terreno”, ho corroborato le due qualità viste in negozio: una forma che li rende davvero comodi e stabili, con tanto spazio per le dita e buon sostegno della caviglia, e materiali ottimi che permettono al piede di respirare. A queste due qualità aggiungo altre che non potevo scoprire in negozio. Prima, il grip della loro suola Vibram è eccellente per una scarpa così morbida (occhio, non si tratta di una scarpa di alpinismo o avvicinamento!). Secondo, sebben li ho usati solo un’estate, sono comunque stupita di quanto sembrino ancora nuovi. Sono veramente resistenti, sia la suola che la copertura di nubuk e lycra. Finalmente, anche se sembra ovvio, confermo che proteggono veramente le unghie. Dopo 20 anni di Teva (che continuerò ad usare per altri scopi), sono contenta di essere passata ad un sandalo da punta chiusa per le mie ravanate.Suola VibramForse col tempo compariranno sul mercato altri sandali di punta chiusa altrettanto comodi e con lo stesso grip ad un prezzo più basso, ma per ora, totale fedeltà alle All Out Blaze. Se la Merrell annunciasse domani che non le farà più, andrei a comprare un paio di scorta.[prezzo-link link=""https://mountainreview.it/vai/merrell-all-out-blaze-sieve-women/""]"
468,"VAUDE ASTRUM EVO 60+10","Ho lo zaino Vaude Astrum Evo 60+10 da un paio di mesi, durante i quali l’ho provato in diverse occasioni per escursioni con tenda, sacco a pelo e viveri vari. Il peso massimo che sono arrivato a portare con l’Astrum è stato di 15 kg, dovuto sopratutto alla necessità di portarsi dietro acqua in una zona poco fornita.Devo ammettere che non è facile esprimere un giudizio su questo zaino. Il Vaude Astum Evo ha infatti grandi pregi ma anche alcuni evidenti difetti. Ma mentre i pregi sono piuttosto oggettivi, alcuni difetti possono dipendere dall’utilizzo che se ne fa.Partiamo dai pregi.&nbsp;Innanzitutto è uno zaino di ottima qualità, con materiali eccellenti (ed eco-compatibili, con certificazione Vaude Green Shape) e grande cura costruttiva. Anche il design, minimalista ed essenziale, è piacevole. Peso contenuto: poco sotto i 2 kg.Design sobrio e materiali di qualitàIndossato è comodo, anche con carichi pesanti. Gli spallacci e il dorso hanno un’imbottitura a nido d’ape che aiuta la schiena e le spalle a disperdere il sudore e sono regolabili facilmente per trovare la taglia giusta, anche nell’altezza del dorso.Spallacci e dorso ben imbottiti e traspirantiL’apertura frontale consente un facile accesso allo zaino e lo trasforma quasi in una valigia, così come le maniglie imbottite sul fronte consentono di sollevarlo oltre che in verticale anche in orizzontale.L’apertura frontale a “libro” e le maniglie per sollevarlo in orizzontaleIntelligente, infine, la patta dello zaino che è allungabile (per ricavare gli ulteriori 10 litri di capienza) ma anche rimuovibile. Grazie alla cinghia in dotazione, può diventare una piccola borsa da portarsi dietro quando non si vogliono lasciare soldi e documenti nello zaino. Particolare utile sopratutto in ambienti urbani, ostelli o rifugi.Patta superiore utilizzabile come borsa a tracollaVeniamo ora ai difetti.La pecca peggiore, secondo me, è il numero limitato di cinghie e di agganci esterni. Le cinghie di compressione laterali non sono adatte allo scopo in quanto quella inferiore è “affogata” nella tasca in rete. Le due cinghie collocate nella parte frontale in basso sono molto corte e riescono a malapena ad ospitare una tenda compatta o un materassino. Mancano anche i porta-picozza. Insomma, la filosofia dello zaino è di ospitare tutto dentro, lasciando poca flessibilità per agganciare esternamente altri materiali.Pochi gli agganci esterni. Qui quello per i bastonciniL’altro difetto è la mancanza di un copri-zaino incorporato. Vedendo la qualità dei tessuti e delle finiture, ho pensato che lo zaino potesse essere impermeabile, ma purtroppo ho verificato - in occasione di un temporale di qualche settimana fa - che non è così. In caso di pioggia forte l’interno si bagna.Test impermeabilità dello zaino sotto intenso temporaleInfine, ho trovato gli agganci degli spallacci con la leva metallica apribile un po’ ballerini: in un paio di occasioni si sono aperti, pur senza conseguenze particolari.La leva metallica della fibbia dello spallaccio a volte si apre in modo accidentaleConcludendo, ho trovato il Vaude Astrum&nbsp;più adatto ad un utilizzo come zaino da lunghi cammini o da viaggio (grazie all’apertura a valigia e alle comode maniglie) piuttosto che come zaino specifico per il trekking. Per questo utilizzo la scarsa dotazione di cinghie e agganci esterni è penalizzante e rende lo zaino poco versatile.[prezzo-link link=""https://mountainreview.it/vai/vaude-astrum-evo-6010/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
478,"MSR REACTOR STOVE SYSTEM","Il fornello MSR Reactor, integrato con la pentola, è pubblicizzato come il prodotto più efficiente sul mercato. È progettato per svolgere la sua funzione essenziale nelle condizioni più avverse, ossia è garantito il funzionamento anche con forte vento e freddo.&nbsp;Ho avuto modo di testarlo per un lungo periodo e devo dire che le reclame non si discostano molto dalla realtà.MSR Reactor in funzioneAndiamo con ordine.Reactor di MSR è un sistema che integra la pentola ed il suo coperchio con un bruciatore ad alta potenza.Il tutto si dimostra abbastanza compatto. E’ possibile infatti trasportare all’interno della pentola sia il bruciatore che la bombola (sia da 200gr che da 400gr, non quelle più grandi) ad un peso decisamente abbordabile (anche se non ultraligth), cioè 490gr bombola esclusa.L’innesto delle bombole è quello universale a vite.&nbsp;Il fornello nelle sue componente, pentola, bruciatore e coperchio&nbsp;Il punto di forza più significativo del fornello MSR Reactor è la sua potenza. E’ in grado di far bollire 0,5lt di acqua in appena 1 minuto (1 minuto e 30” in condizioni molto fredde). Ho provato anche a scogliere e bollire un litro di neve con freddo marcato (-5C°) ed il tempo è stato intorno ai 4 minuti.&nbsp;Dunque il prodotto si dimostra effettivamente adatto a chi cerca la prestazione rapidamente anche con condizioni metereologiche avverse. Il tutto con un considerevole risparmio di gas; ho potuto verificare che con una bombola da 200gr è possibile utilizzare il fornello per circa 1h20m effettivi (la durata varia in base alla temperatura esterna).Forse la potenza in alcune situazioni si dimostra “eccessiva” rendendo complessa la preparazione di zuppe o prodotti a lunga cottura. Infatti tenendo la potenza al minimo la bollitura risulta comunque vigorosa, straripando facilmente dalla pentola. Occorre girare frequentemente e saltuariamente allontanare la pentola dal bruciatore.&nbsp;Come tutti i bruciatori MSR, il Reactor non è dotato di accensione, occorre dunque avere con sé fiammiferi o accendino. Detto ciò l’accensione è veramente semplice e anche nel caso che il bruciatore sia bagnato, o vi sia forte vento, non ho riscontrato problemi o difficoltà di utilizzo.Particolare del bruciatoreIl fondo della pentolaPassiamo alla pentola, che nel prodotto in mio possesso ha capienza di 1 lt. Progettata per trasmettere calore in maniera uniforme, si incastra facilmente sul bruciatore in modo da ripararlo dal vento. È composto da un’area cava sul fondo che massimizza la potenza del fornello.Benché l’incastro sia decisamente solido, non è al pari di altri modelli concorrenti (come Jetboil o MSR Windburner), nei quali braciere e pentola si avvitano in maniera stabile. Dunque attenzione nel maneggiarlo durante l’uso, perché potrebbe rovesciarsi.La pentola incastrata al bruciatoreInfine il coperchio in plastica, dotato di foro vapore utile nel caso di scolature o filtraggi del contenuto. Avendolo provato posso dire che funziona efficacemente e non ci sono perdite di acqua dai bordi del coperchio. La chiusura avviene con solido cavetto metallico che si vincola al manico richiudibile della pentola.Particolare della chiusura del manico e buco sul coperchio ""scolapasta""Concludo dunque confermando quanto pubblicizzato dalla casa produttrice.&nbsp;Sicuramente il prodotto più efficiente e performante di casa MSR, ma probabilmente anche di prodotti similari sul mercato. I tempi di bollitura sono eccellenti e i consumi di gas ridotti. Benché compatto non è forse di forma comodissima (nello zaino porta via spazio) , ma data l’efficienza direi che è un particolare che passa in secondo piano.Ecco un video dimostrativo della potenza del bruciatore, poco meno di un minuto per bollire 500ml di acqua.[embed]https://youtu.be/lq8EcKDoMAU[/embed]Occorre prestare attenzione alla stabilità in fase di utilizzo. Ricordatevi infine di avere sempre con voi un accendino.Unico neo è il prezzo, decisamente alto rispetto ai prodotti concorrenti sul mercato; ma onestamente dopo averlo utilizzato a lungo, non lo sostituirei facilmente con altri fornelli concorrenti.Good job MSR![prezzo-link link=""https://mountainreview.it/vai/msr-reactor-stove-system/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
487,"CANON POWERSHOT G7X MARK II","Cosa c'entra una macchina fotografica con l'attrezzatura da montagna? Secondo me c'entra tantissimo, sopratutto se si è appassionati di fotografia e in montagna si va anche per questo.&nbsp;Il problema è che la scelta di una macchina fotografica da montagna non è cosa banale. Se da un lato è vero che gli smartphone consentono foto che solo pochi anni fa erano impensabili, è anche innegabile che, per chi ricerca una fotografia evoluta, essi presentano ancora molti limiti. Dall'altra parte le reflex con obiettivo intercambiabile rappresentano il massimo delle possibilità creative, ma hanno un peso, un ingombro e un costo non trascurabili.Così, dopo anni in cui ho alternato foto fatte con l'iPhone a foto fatte con una reflex Nikon, ho cercato una macchina fotografica da montagna che fosse una via di mezzo, un compromesso tra il minimalismo del telefono e il peso della reflex. Il felice compromesso l'ho trovato in una compatta professionale, la Canon G7X.Le dimensioni della Canon G7X: 10,5 x 6 x 4 cmLa Canon G7X è una compatta ad obiettivo fisso 8.8 - 36.8 mm (pari ad un 24-100 mm nel formato 35 mm) con una luminosità di 1.8 / 2.8. Si tratta di un obiettivo non eccezionalmente “esteso” (4,2 X), ma che copre bene le principali focali (dal grandangolo al ritratto) e sopratutto dall’ottima luminosità. La risoluzione è di 20 megapixel (5472 x 3648 pixel) ed è possibile scattare anche nel formato RAW, così da avere ampi margini di postproduzione dell'immagine. Disponibile anche la registrazione video fino al formato Full HD. Leggi le specifiche tecniche complete della G7X.Il pulsante di scatto con leva dello zoom e la ghiera per la scelta della modalità di esposizionePur essendo una compatta ad obiettivo fisso, la canon G7X ha molte delle caratteristiche di una fotocamera professionale:&nbsp;modalità in priorità di diaframmi, in priorità di tempi, in manuale;impostazione della messa a fuoco, dell'esposimetro (con eventuale compensazione manuale), della frequenza di scatto e dell'ISO (da 125 a 12.800) e del bilanciamento del bianco;impostazione del flash in seconda tendina, tempo in posa lunga e modalità di messa a fuoco macro per soggetti ravvicinati, bracketing.Insomma, c'è da divertirsi con le possibilità di personalizzazione e l'unico rimpianto nei confronti della reflex è relativo all’impossibilità di cambiare gli obiettivi. Per il resto è davvero una maccchina fotografica che consente di costruire lo scatto “su misura”. Poi, per chi vuole affidarsi all'elettronica, senza pensarci troppo, ci sono sempre i classici programmi preimpostati: panorama, ritratto, notturno, ecc. Il risultato è - per i miei gusti e le mie necessità - di ottimo livello. Qui sotto alcune immagini di esempio (cliccare per ingrandire).[gallery size=""large"" columns=""
4"" ids=""eyJ1cmwiOiJodHRwczpcL1wvbW91bnRhaW5yZXZpZXcuaXRcL3dwLWNvbnRlbnRcL3VwbG9hZHNcLzIwMjBcLzExXC9mb3RvX21vbnRhZ25hX0Nhbm9uX0c3WF9NYXJrSUlfMDEuanBnIiwidGl0bGUiOiJmb3RvX21vbnRhZ25hX0Nhbm9uX0c3WF9NYXJrSUlfMDEiLCJjYXB0aW9uIjoiIiwiYWx0IjoiQ2Fub24gRzdYIE1hcmsgSUkiLCJkZXNjcmlwdGlvbiI6IiJ9,eyJ1cmwiOiJodHRwczpcL1wvbW91bnRhaW5yZXZpZXcuaXRcL3dwLWNvbnRlbnRcL3VwbG9hZHNcLzIwMjBcLzExXC9mb3RvX21vbnRhZ25hX0Nhbm9uX0c3WF9NYXJrSUlfMDIuanBnIiwidGl0bGUiOiJmb3RvX21vbnRhZ25hX0Nhbm9uX0c3WF9NYXJrSUlfMDIiLCJjYXB0aW9uIjoiIiwiYWx0IjoiQ2Fub24gRzdYIE1hcmsgSUkiLCJkZXNjcmlwdGlvbiI6IiJ9,eyJ1cmwiOiJodHRwczpcL1wvbW91bnRhaW5yZXZpZXcuaXRcL3dwLWNvbnRlbnRcL3VwbG9hZHNcLzIwMjBcLzExXC9mb3RvX21vbnRhZ25hX0Nhbm9uX0c3WF9NYXJrSUlfMDMuanBnIiwidGl0bGUiOiJmb3RvX21vbnRhZ25hX0Nhbm9uX0c3WF9NYXJrSUlfMDMiLCJjYXB0aW9uIjoiIiwiYWx0IjoiQ2Fub24gRzdYIE1hcmsgSUkiLCJkZXNjcmlwdGlvbiI6IiJ9,eyJ1cmwiOiJodHRwczpcL1wvbW91bnRhaW5yZXZpZXcuaXRcL3dwLWNvbnRlbnRcL3VwbG9hZHNcLzIwMjBcLzExXC9mb3RvX21vbnRhZ25hX0Nhbm9uX0c3WF9NYXJrSUlfMDQtc2NhbGVkLTEuanBnIiwidGl0bGUiOiJmb3RvX21vbnRhZ25hX0Nhbm9uX0c3WF9NYXJrSUlfMDQiLCJjYXB0aW9uIjoiIiwiYWx0IjoicmVjZW5zaW9uZSBDYW5vbiBHN1giLCJkZXNjcmlwdGlvbiI6IiJ9""]Molto pratico lo schermo LCD, che può essere orientato in verticale (sopra e sotto) così da consentire scatti sfalsati rispetto all'asse dell'obiettivo senza costringere a contorsionismi strani. Il wi-fi incorporato consente, scaricando l'app Canon, di controllare la fotocamera dallo smartphone, cosa utile per autoscatti o scatti su treppiede dove non bisogna muovere la macchina.&nbsp;Peso e dimensioni sono più che indicate per un utilizzo in montagna: 310 gr per un ingombro di 10,5 x 6 x 4 cm. Scegliendo la giusta custodia (io ho optato per una resistente LowePro) io la porto attaccata comodamente alla cinghia ventrale dello zaino, assicurandola per sicurezza con un moschettoncino. Rispetto alla reflex davvero un'altra vita…La Canon (nella custodia Lowe Pro) attaccata alla cinghia ventrale dello zaino.Batteria al litio discreta. In utilizzo normale la Canon la dà per oltre 200 scatti. Usandola però al freddo, in occasione di gite di scialpinismo, vedo che la capacità effettiva scende a circa 80 / 100 scatti. Diciamo che per gite di 2 o più giorni è saggio portarsi una pila di scorta.Gli unici due limiti che ho riscontrato sono:l'interfaccia del menu e dei comandi, che non sempre sono intuitivi. A volte, per trovare un comando o un'impostazione (magari per ovviare ad una modifica accidentale) si fa fatica perché la logica è poco intuitiva. In questo altri produttori, come Nikon, sono più chiari;l'assenza di un mirino ottico, che fa sentire la sua mancanza in condizioni di luce molto forte, dove è più difficile controllare l'inquadratura dall'LCD. Penso che questa sia stata una scelta per limitare, oltre ai costi, anche l'ingombro.Il menu della Canon, bene ma non benissimo in quanto a intuitività.A parte questi ultimi due aspetti, però, la considero un prodotto davvero valido per chi va in montagna (anche) per fotografare. Insomma, direi che la Canon G7X è la “mia” macchina fotografica da montagna. Compatta, leggera, con un'ottima qualità di immagine e un'ampia possibilità di personalizzazione dello scatto. Il tutto ad un prezzo tutto sommato accessibile.[prezzo-link prezzo=""550 circa""]"
500,"SEA TO SUMMIT ULTRALIGHT SI","Ammetto che per me il materassino è sempre stato un elemento trascurato della mia attrezzatura da campeggio in quota. Ho sempre usato i ""rotoloni"" in materiale espanso. Economici ma ingombranti e sopratutto poco isolanti e confortevoli. Stufo di risvegli montani doloranti e assonnati, ho infine preso coscienza che forse era il caso di evolvere il mio approccio al materassino da trekking, passando ad uno autogonfiante: l'Ultralight SI (Self Inflating) della Sea To Summit. Devo dire che la scelta non mi ha fatto rimpiangere per nulla il mio vecchio ""rotolone"".In questi mesi&nbsp; ho avuto modo di provare il materassino Sea To Summit sia con campeggio in tenda, sia con bivacco all’aperto.Sacca da trasporto con occhielli per il fissaggio all’esterno dello zainoLa prima cosa che ho apprezzato è stato l’ingombro ridotto: un cilindro di diametro 11 cm e lunghezza 24 cm, che si infila comodamente nello zaino o si attacca esternamente senza rischio di agganciarlo durante il cammino. Peso non proprio piuma: 540 gr (nella taglia “regular”).Sacca, materassino e kit di riparazioneIl secondo vantaggio rispetto ai “rotoloni” è il comfort. Mentre con i tappetini in espanso senti ogni pietra o avvallamento, il materassino Ultralight SI assorbe decisamente meglio. Pur essendo spesso solo 2,5 cm, la struttura interna si “spalma” abbastanza bene e distribuisce il peso del corpo in modo uniforme.La scala ASTM del valore di isolamento termico (da Seatosummit.com)Per quanto riguarda l’isolamento termico, il materassino Ultraligh SI è catalogato con un R-Value di 2,6, un valore medio nella scala ASTM, quindi adeguato per un utilizzo anche con climi moderatamente freddi. Personalmente ci ho dormito anche con bivacco all’aperto, su fondo roccioso, con temperature vicino allo zero e abbondante rugiada. L’isolamento è stato molto buono (anche grazie all’utilizzo del sacco a pelo STS Trek TK II) e non ho percepito la sensazione di “freddo da terra”.Il materassino utilizzato in occasione di un bivacco a quota 2.100 (aprile)L’operazione di gonfiaggio / sgonfiaggio è rapida, grazie al fatto che il materassino si auto-gonfia autonomamente (anche se poi un paio di soffiate ben date sono comunque necessarie). Per riporlo nel sacco contenitore conviene arrotolarlo velocemente una prima volta, così da agevolare l’uscita dell’aria, e poi piegarlo in due per arrotolarlo in modo definitivo. L’operazione è agevolata dalla valvola che presenta tre posizioni: chiusa, aperta solo in ingresso (per gonfiare) e aperta completamente (per sgonfiare).La valvola con le sue tre posizioni: chiusa, aperta solo in ingresso, aperta completamente.Un dettaglio che ho molto apprezzato sono dei piccoli inserti in silicone stampati sul materassino che impediscono al sacco a pelo di scivolare in caso di terreno in pendenza. Kit di riparazione incluso per intervenire su eventuali forature, anche se il materiale esterno trasmette una buona sensazione di resistenza.Gli inserti in silicone anti-scivolamentoIn definitiva, ho trovato l’Ultralight SI un ottimo materassino da trekking, adatto anche ad un utilizzo da bivacco su terreni non propriamente da “campeggio”, disponibile ad un prezzo ragionevole per una marca come Sea To Summit.[prezzo-link link=""https://mountainreview.it/vai/sea-to-summit-ultralight-si/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
508,"SALEWA MOUNTAIN TRAINER LIGHT MID GTX WOMEN","Lo ammetto: non sono una camminatrice da dislivelli esagerati. Mi piace la montagna “slow” e i sentieri non estremi, per cui nelle scarpe da trekking cerco innanzitutto la comodità. Ho anche un piede un po’ difficile, abbastanza sottile e magro, per cui certe marche con la calzata più larga finiscono per darmi fastidio soprattutto in punta.&nbsp;Gli scarponi Salewa Mountain Trainer Light Mid GTX Women (un po’ lunghetto come nome, no?) sono degli scarponi da donna che ho da poco più di un mese e ho utilizzato sia per escursioni semplici a bassa quota, ma anche su sentieri più impegnativi ad alta quota e con zaini di 8-9 chili.Sulla pietra lavica dell’EtnaLa cosa positiva è che fin dal primo momento si sono rivelati comodi, con una sensazione di buona tenuta del piede alla caviglia, con il tallone sempre bloccato e senza zone di particolare compressione.&nbsp;Camminando si apprezza la leggerezza (circa 450 gr) che aiuta a non affaticare anche dopo diverse ore di utilizzo e sono molto ben ammortizzati sul tallone e quindi adatti anche alla discesa su sentieri ripidi e pietrosi. In generale ho sempre percepito una buona protezione del piede, nonostante - come dicevo - la leggerezza della calzatura.Buona ammortizzazione e sistema 3F per il bloccaggio del talloneL’allacciatura è efficace e ben avvolgente intorno al piede, lasciando comunque spazio per le dita grazie ad una tomaia ampia in punta.&nbsp;Buona anche la suola, che non è la classica Vibram ma è Pomoca. I tasselli sono pronunciati, buoni anche su terreni fangosi, e la gomma è morbida ed ha ottimo grip sulla roccia. L’intersuola flessibile rende la camminata comoda pur isolando abbastanza bene dalle pietre.Suola Pomoca dal buon gripAltro punto di forza è la traspirabilità della membrana Gore-Tex: anche negli itinerari a bassa quota (trekking nel sud Italia ad agosto!) il piede è rimasto sempre su temperature accettabili.Buona la traspirabilità della membrana Gore-TexL’unica pecca l’ho riscontrata durante una lunga discesa su sfasciumi molto fini, dove si lavora molto con i talloni in basso e le punte in alto (tecnica del passo dell’orso). Qui la forma particolare del collo della scarpa ha provocato sfregamento sopra la caviglia che mi ha causato un po’ di indolenzimento. L’unico neo di scarponi per il resto molto confortevoli.La forma del parte superiore anteriore dello scarpone può provocare sfregamento quando si scende con i talloni bassi e le punte in alto (sfasciumi fini o neve cedevole)Concludendo, direi che data la comodità si tratta di scarponi da donna che ben rispettano il piede femminile (perlomeno il mio), comodi, leggeri e consigliabili per escursioni su terreni medio-facili, anche di lunga durata e con zaini pesanti.[prezzo-link link=""https://mountainreview.it/vai/salewa-mountain-trainer-light-mid-gtx-women/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
515,"SALEWA ALPINIST COMBI","I ramponi Salewa Alpinist Combi, semiautomatici e costruiti in acciaio inox, sono pensati per l’arrampicata su misto e su ghiaccio, e sono caratterizzati da punte primarie e secondarie realizzate con materiali di alta qualità.I ramponi Combi in ambiente ghiacciaioAl primo utilizzo ho subito capito di aver fatto un passo avanti rispetto ai miei ramponi precedenti: grazie al telaio in acciaio al carbonio e al design resistente e tecnico. La prova è stata fatta sui ghiacciai del Monterosa, ambiente di alpinismo in alta quota sempre in evoluzione durante il periodo caldo dell’estate..&nbsp;Chiusura intelligenteLa facilità di chiusura con cinturini regolabili in lunghezza è davvero sorprendente perché riduce il rischio di inciampo nel caso il laccio si “liberi”. La rotella di micro-regolazione dietro è manovrabile con semplicità anche con i guanti e favorisce una calzata precisa sullo scarpone.In questo video presento il design (bello, moderno), l’equilibrio tra leggerezza e sicurezza, le punte anteriori per un appoggio affidabile, le secondarie semi aggressive, le punte centrali per una maggior sicurezza su ghiaccio vetrato, le piastre antizoccolo, la regolazione e l’accessorio porta ramponi (venduto separatamente).[embed]https://youtu.be/TlrYVVlI7mI[/embed]In conclusione, i ramponi Salewa Alpinist Combi mi danno la tranquillità di affrontare i passaggi anche ripidi e su ghiaccio con serenità e sicurezza. Ho messo alla prova la funzionalità delle piastre antizoccolo in discesa su neve pesante e hanno funzionato molto bene, rendendo minimo l’accumulo. Il lavoro delle punte poi offre un’aderenza molto precisa e consente una discesa con passo sicuro e veloce.&nbsp;Anche il rapporto qualità prezzo è coerente con una recensione complessivamente molto positiva.[prezzo-link link=""https://mountainreview.it/vai/salewa-alpinist-combi/""]"
522,"SALEWA XPLORER","Xplorer è l’imbrago di casa Salewa progettato per essere utilizzato su terreni differenti, dall’arrampicata sportiva all’alpinismo.Come ogni imbrago polivalente non è facile trovare il compromesso tra leggerezza e comfort. Ho avuto diversi imbraghi da “vie lunghe” e spesso si sono dimostrati pesanti e ingombranti, per quanto confortevoli in caso di soste prolungate. Con l’Xplorer ho avuto subito la sensazione di un imbrago comodo e compatto, anche se non propriamente light (480gr per la taglia M/L)&nbsp;L’imbrago può essere sistemato in un astuccio abbastanza compatto, poco più lungo di un rinvio, adatto per essere trasportato e inserito facilmente nello zaino.Compattezza dell’imbrago chiuso nella sua custodiaLe caratteristiche principali dell’imbrago Xplorer però sono altre. In particolare il confort della fascia lombare larga e morbida, per merito dell’imbottitura interna composta da un mesh in poliestere a maglia. Stesso discorso vale per le fasce cosciali, ben elasticizzate e di spessore e morbidezza tali da risultare estremamente comode. Sono poi dotate di fibbie, che permettono di indossare l’imbrago anche con ramponi o scarponi ingombranti.Particolare dell’imbottitura interna, morbida e traspirante, costruita in mesh 3D in poliestereFascia laterale e lombare ampia ed estremamente comodaAltra particolarità degna di nota sono i porta materiali anteriori, orientati verso il basso per avvicinare il materiale alla mano. Ciò permette di non avere materiale che rimane nella sezione posteriore dell’anello. Ho potuto testare gli anelli anteriori con 12/14 pz tra rinvii e friend e devo dire che questa accortezza si è rivelata davvero funzionale, soprattutto in caso di salite multipitch.Particolare dell’anello porta materiale orientato verso il bassoOltre ai due anelli di servizio anteriori ce ne sono due posteriori, che vanno ad aggiungersi ad altri due supporti per chiodi da ghiaccio (carry tool). L’insieme degli anelli rende l’imbrago molto completo in caso di salite alpinistiche.Particolare della fascia lombare con portamateriali posteriori di servizioIn definitiva, anche se venduto come imbrago polivalente (alpinismo/arrampicata sportiva), l’Xplorer è senza dubbio più adatto per chi cerca un imbrago comodo e compatto da alpinismo. Il tutto senza esagerare nel peso.&nbsp;Morbidezza della fascia lombare, elasticità dei cosciali e porta materiali spaziosi e funzionali rappresentano le caratteristiche fondamentali. Anche se non particolarmente ingombrante, l’Xplorer non è un imbrago ultralight e dunque lo sconsiglio a chi cerca un prodotto leggero.Insomma se preferite l’alpinismo all’arrampicata sportiva questo imbrago comodo può essere un ottimo compromesso. Per i falesisti incalliti il suggerimento è di puntare ad imbraghi più leggeri.Imbrago in azione sul Grand Capucin, comodo e funzionale anche con molto materiale[prezzo-link link=""https://mountainreview.it/vai/salewa-xplorer/""]Consulta tutte le recensioni per l'arrampicata"
530,"SALEWA SIERRA LEONE 2","Ormai sono un paio d’anni che giro sulle nostre montagne in tenda e, dopo una brutta esperienza con una tenda di scarsa qualità, ho deciso di investire qualche euro in più e puntare su un prodotto di alta gamma. La mia scelta è ricaduta sulla Salewa Sierra Leone 2.Il motivo principale della mia scelta è stata la robustezza e la capacità termica dichiarata di questa tenda che ho avuto modo di testare a 2500m sotto un nubifragio e devo dire di averci dormito veramente bene: non ho sentito nemmeno una goccia e la temperatura all’interno della tenda era davvero ottima.Allo stesso modo l’ho potuta provare al livello del mare a luglio nel sud Italia in un ambiente molto caldo e grazie alla doppia porta garantisce un’ottima ventilazione e non ho sentito caldo.Pregio non da poco è la facilità di montaggio, in quanto in 5 minuti si riesce facilmente a montare. Perciò se dovesse capitarvi come è successo a me di prendere l’acqua adorerete la sua velocità di montaggio ed essendo i due teli già uniti non c'è il rischio che bagnerete il telo interno.Lo spazio interno è giusto per due persone, io sono alto 190 cm e ci sto molto comodamente e avanzano 15cm circa in altezza. Se si è in due non sarà possibile riporre zaini o oggetti grossi all’interno della tenda ma per questo vengono in aiuto le due absidi dove invece c'è spazio per due zaini anche da 50 litri, mentre oggetti piccoli quali cellulare portafoglio ecc. possono essere riposti nelle apposite tasche laterali o in fondo ai piedi.L’unico difetto che ho riscontrato nella Salewa Sierra Leone è stato il peso, in quanto 3kg secondo me sono troppi. Pur ipotizzando che essendo in due si può dividere il peso in 1,5 kg a testa separando la paleria dal telo, lo ritengo comunque sempre troppo in quanto altre marche producono tende (sempre da 2 persone) ma che pesano la metà.La tenda è molto semplice da richiudere e da alloggiare nella sua sacca che presenta due cinghie per ridurne le dimensioni e l’ingombro.In conclusione, devo dire di essere rimasto davvero soddisfatto della Salewa Sierra Leone, ha rispettato le mie aspettative che mi avevano convinto a comprarla e da oggi sarà la mia personale tenda per quando andrò in alta montagna (2500m e oltre) o per quando si presenta un meteo incerto con possibilità di forti piogge.Per un ulteriore approfondimento e vedere il montaggio della tenda vi rimando al video qui sotto.https://www.youtube.com/watch?v=dyvi2OVkVAw&amp;t=81s[prezzo-link link=""https://mountainreview.it/vai/salewa-sierra-leone-2/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
535,"FERRINO TREKKING SPANTIK","Ho ricevuto i bastoncini Ferrino Trekking Spantik proprio prima di partire per un lungo trekking che avevamo in programma di fare durante l’estate 2020 (il TMB), per cui ho deciso di portarmeli dietro e di provarli sui sentieri.Prima di partire con la recensione segnalo una cosa non chiara: ad oggi (10/09/2020) sul sito internet del prodotto, Ferrino mette tra le attività indicate per questi bastoncini (specificamente sulla pagina in basso a destra) solo quella di “Trail Running” e non quella di “Trekking”: strano per un prodotto che ha la parola trekking compresa nel nome. Li ho testati facendo soprattutto trekking, tuttavia credo possano essere adatti ad entrambe le attività.Per nove giorni continuativi passati felicemente sui sentieri attorno al Monte Bianco ho avuto modo di testare come questi bastoni svolgono il loro semplice, ma fondamentale, ruolo.Un bastone smontato con a lato il laccetto di feltro che serve per avvolgerlo.Qualità costruttivaLe bacchette sono del tipo “telescopiche, pieghevoli”: sono cioè divise in 3 parti che si assemblano tra loro. Montarle è semplice. Una volta che sono assemblati i 3 pezzi e che se ne è regolata la lunghezza secondo la propria altezza, una leva di fissaggio permette di fissare l’estensione scelta. Si possono regolare da 120cm a 135 cm.La leva di fissaggioLa sensazione, a una prima presa, è di robustezza. Il peso a coppia è di 600g: non proprio superleggeri. Tuttavia il peso credo sia abbastanza consono al prezzo di listino a cui vengono proposti. Altri modelli di bastoni più leggeri che ho provato in precedenza si trovano infatti ad un prezzo maggiore - come i fascia media “Trail trekking poles” di Black Diamond (490g, prezzo di listino 85€) o come i top di gamma Leki Micro vario Carbon (480g, 169,95€).La stessa Ferrino offre diversi bastoni, ben più leggeri ad altre fasce di prezzo e, tra le loro proposte, questi occupano all’incirca la fascia “entry level”. I bastoni sono venduti dotati di una rotella da trekking e di un puntale silenzioso che si possono mettere e togliere a piacimento.Velocità di montaggio e smontaggioAperturaLa cosa positiva della costruzione “telescopica pieghevole” è che la lunghezza dei bastoni, una volta fissata in relazione alla propria altezza al primo uso, non ha più bisogno di essere toccata (cosa ottima per il trail running). Questo non avviene con i bastoni telescopici classici che bisogna regolare secondo la propria altezza ad ogni apertura.ChiusuraSpingendo il bottone di sblocco si può procedere allo smontaggio. Quando i bastoni Spantik sono ripiegati in 3 parti occupano 40cm. Se si vogliono effettivamente “mettere via”, si possono avvolgere con due laccetti di feltro che sono forniti nella confezione (uno per bastone). Questi tengono insieme le 3 parti che compongono ogni bastone (vedi foto n.2). Qui avrei forse preferito avere un sacchettino di custodia al posto dei laccetti che trovo meno pratici e più facili da perdere.Telescopici vs telescopici - pieghevoliQuesta è una considerazione che va oltre marca e modello.Può capitare durante un trekking di dover riporre i bastoni mentre si è in ambente, per esempio se si deve affrontare una parte di sentiero molto aereo o di arrampicata facile in cui si deve avere le mani libere. In questi momenti io ho personalmente trovato più semplice fissare esternamente allo zaino i classici bastoni a costruzione telescopica che non i “telescopici pieghevoli”, perché ogni bastone rimane un pezzo unico (cioè non diviso in 3 parti) e quindi fissabile con i laccetti che sullo zaino sono destinati al fissare le piccozze. Il problema non sussiste se si hanno tasche laterali adatte a contenerli, lacci sullo zaino adatti a fissarli oppure spazio disponibile nello zaino.La mia compagna per esempio ha delle tasche laterali e si trova benissimo con questo tipo di bastoni; io invece non avevo a disposizione nessuna di queste tre opzioni ci ho messo un po’ troppo tempo a fissare i telescopici-pieghevoli allo zaino.Le impugnature dei bastoncini FerrinoUso nel mondo realeDevo dire che il peso delle bacchette, pur non da urlo sulla carta, nella pratica comunque è risultato decisamente accettabile per l’attività di trekking da me svolta (1100m dislivello medi giornalieri e molto sviluppo). Le impugnature sono confortevoli, antiscivolo e resistenti all’usura. In qualche occasione, durante le tappe più lunghe, la fettuccia di regolazione dell’asola in cui si infila la mano mi ha dato un po’ di fastidio, sfregando sulla parte della mano posta a metà tra il pollice e l’indice (vedi foto n.4).Il bullone che è posizionato dall’altro lato della leva di fissaggio (vedi foto n.5) - e che fa parte del meccanismo di bloccaggio dell’estensione del bastone - in una occasione in si è improvvisamente smollato: il bastone si è cosi accorciato di colpo, facendomi decisamente perdere l’equilibrio. Dopo aver stretto il bullone, ho verificato la chiusura di tanto in tanto ed effettivamente la cosa si è ripetuta un’altra volta. In seguito il problema non si è più ripresentato. Mi riprometto di effettuare un secondo test prossimamente per vedere se l’allentarsi del bullone accade nuovamente.Per il resto non ho nulla da segnalare: i bastoncini hanno ben retto l’uso continuativo e intenso e - seppur lasciati all’aperto durante le notti in tenda, trattati male e preso pioggia in quantità - non hanno presentato guasti, scollamenti o altro, confermando la sensazione di robustezza data alla prima impugnatura.Il bullone dall’altro lato della clamp di bloccaggioEstetica e materialiEsteticamente i bastoni sono semplici e belli. L’abbinamento nero/verde è un classico e nel mio caso hanno fatto felicemente abbinamento di colore con zaino e scarponi: una casualità ho molto apprezzato. I bastoncini sono in alluminio con punta in tungsteno.Tiriamo le sommeIn conclusione questi bastoncini si sono comportati abbastanza bene durante questo bel giro sulle alpi. Sono a mio avviso un discreto prodotto nella loro fascia di prezzo. Il loro peso non è da performance, ma la durabilità promessa sembra compensare questo aspetto a il prezzo è ok per un prodotto di buona marca come Ferrino. La qualità costruttiva è percepibile seppur con qualche compromesso.[prezzo-link link=""https://mountainreview.it/vai/ferrino-trekking-spantik/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
542,"STUBAI SUMMIT LIGHT Xi1","Mi è capitato di provare questo set su una via ferrata (Venticinquennale ai Corni di Canzo) e su un sentiero attrezzato piuttosto lungo e vario (Sentiero dei Fiori al Tonale), sul quale ho avuto modo di testare l’attrezzatura in diverse condizioni, sia su cavo metallico che su catena.In azione sul ""Sentiero dei fiori"" in AdamelloSi tratta del top di gamma dell’azienda austriaca Stubai e devo dire che ne ho avuta un’ottima impressione. I moschettoni, dalle dimensioni importanti, sono sicuramente un punto di forza di questo prodotto.L’ampiezza dell’apertura permette un agevole inserimento anche sulle catene ed il meccanismo a scatto è decisamente pratico.Il controllo della leva di apertura si trova su un’impugnatura alla base del moschettone e si aziona facilmente con il palmo della mano con un movimento del tutto naturale. Ritengo che questo sia un pregio rilevante su vie lunghe, dove quest’azione viene ripetuta per decine di volte.I moschettoni[embed]https://youtu.be/DMld65Z9QHM[/embed]Le longe del set ferrata Stubai sono elastiche ed hanno un buon range di escursione in lunghezza permettendo di agganciarsi anche a funi che si trovano ad una certa distanza dall’imbrago ed allo stesso tempo di non essere di intralcio quando è sufficiente una lunghezza inferiore.Purtroppo il set non è dotato di un sistema di connessione che disaccoppia le longe dall’imbrago permettendone la libera rotazione, pertanto le longe tendono ad attorcigliarsi tra loro se non si presta attenzione. Questo problema viene però indirizzato grazie alla diversa colorazione delle due longe (rossa e nera) e dei relativi moschettoni che permette con un po’ di attenzione di rispettare la corretta sequenza di azioni per evitare attorcigliarle.Il dissipatore è di tipo “a strappo” ed è facilmente ispezionabile grazie alla custodia con apertura in velcro ed alla presenza di un evidente “sigillo” che permette di verificarne l’integrità.Il pratico controllo di sicurezzaIn aggiunta nel punto di innesto tra le longe ed il dissipatore è presente un anello che permette di agganciare un moschettone per realizzare delle soste di sicurezza lungo il percorso.L'asola con la possibilità di agganciare un moschettone di ""sosta""In definitiva il mio giudizio è assolutamente positivo, il set ferrata Stubai Summit Light Xi1 è un prodotto valido e ben costruito. Anche i materiali danno l’impressione di essere di ottima qualità.[prezzo-link link=""https://mountainreview.it/vai/stubai-summit-light-xi1/""]Sei alla ricerca di altra attrezzatura per via ferrata? Consulta la nostra guida!"
551,"SCARPA DRAGO","Ho comprato le scarpette Scarpa Drago l’hanno scorso, dopo essere stata rimproverata più volte da amici per non aver nessuna scarpa pensata appositamente per fare boulder. Effettivamente avevo bisogno di un paio di scarpette nuove.Una volta in negozio, ho pensato che la scarpa che cercavo doveva soddisfare 3 requisiti fondamentali:Comodità: i miei piedi sono tozzi ed a pianta molto larga, quindi faccio fatica ad indossare le scarpette di alcuni marchi di arrampicata, come ad esempio 5.10 che realizza scarpe molto affusolate, adatte per chi ha un piede più longilineo.Morbidezza.Precisione: le scarpette avrebbero dovuto essere utilizzate per fare boulder, sia indoor che outdoor, quindi cercavo un paio di scarpe che fossero precise mantenendo una certa morbidezza. Il sostegno del piede che mi garantiscono le scarpette, più rigide, che utilizzo per le vie di arrampicata non mi sarebbe servito. Infine, considerando che durante la settimana avrei scalato prevalentemente indoor (causa lavoro) una scarpetta più morbida, con una buona gomma, mi avrebbe fatto comodo per avere presa sulla plastica.Il prezzo non era un mio requisito, in quanto buone scarpette di arrampicata di marchio diverso hanno prezzi molto simili. Dopo aver provato due/tre paia di scarpette, le SCARPA Drago sono risultate le migliori riuscendo a soddisfare tutti e tre i requisiti.Boulder in Zillertal con le mie Drago (foto credit Alessandro Zandonella)Per la taglia: con le Scarpa riesco a scendere al massimo di 1 taglia rispetto al mio numero normale (da 38 scendo a 37). Con taglie più piccole faccio fatica a far entrare il piede soprattutto a causa della mia pianta larga.Le scarpette sono realizzate con una tomaia in pelle, che avvolge bene il piede e che evita di generare cattivi odori con il continuo utilizzo della scarpa. Sul dorso del piede, viene utilizzata microfibra che facilita la chiusura della scarpa che avviene con un unico velcro posizionato sul collo del piede.L’intersuola della scarpetta è minimale, posizionata solo in punta per garantirne la sensibilità. La suola realizzata con gomma Vibram XSGrip copre la punta ed il tallone del piede, ma la scarpa è dotata di un sistema di tensionamento che collega le due suole (punta e tallone), garantendo alla scarpa piena flessibilità pur mantenendone la forma.Una volta acquistate, ho inizialmente testato le Drago in palestra su prese di plastica e poi su roccia vera e propria. Come detto in precedenza, le scarpette sono state utilizzate principalmente per fare boulder, anche se queste non vengono prodotte solo per questa specifica disciplina di arrampicata. Scarpa infatti le consiglia anche per l’arrampicata sportiva.Sul pannello di casa le Drago sono un mustLa scarpetta si è rivelata subito molto precisa e la sua morbidezza è eccezionale. La punta è molto definita garantendo sempre una buona precisione su ogni forma di presa. Inoltre, grazie alla sua morbidezza la scarpa si “spalma” bene sulle prese svase o unte, garantendo sempre una buona aderenza, complice anche la qualità della gomma utilizzata per la suola.Su prese molto molto piccole la morbidezza della scarpa obbliga a spingere di più sull’alluce ed alla lunga è stancante. Tuttavia si parla di prese di dimensioni molto piccole, che per il mio livello intermedio di arrampicata non sono così frequenti da trovare.Le Scarpa Drago su diversi tipi di appoggio, su spalmi e su appoggi più nettiIl rivestimento di gomma della punta permette ottimi agganci su appigli piccoli, mentre il tallone è sagomato bene sul piede e permette l’ancoraggio su roccia o plastica di dimensione ridotte.Riguardo alla vestibilità, la scarpa risulta comoda e si riesce a portarla ai piedi anche per tempi abbastanza lunghi. L’unico velcro presente sulla scarpa permette una veloce chiusura ed insieme alle linguette poste sopra al tallone permette di togliere ed infilare le scarpe con velocità.La suola delle Scarpa Drago in azione ed a riposoIn conclusione, le scarpette Scarpa Drago hanno soddisfatto le mie richieste di morbidezza. Le considero delle buone scarpette da arrampicata, particolarmente adatte per boulder o vie di arrampicata dove è richiesta aderenza, ma per come arrampico faticherei a utilizzarle per vie in strapiombo.Il loro punto forte sta nella loro morbidezza e nella punta ben definita che permettono di arrampicare sicuri su gran parte degli appigli. Con appoggi dei piedi particolarmente piccoli, la grande morbidezza delle scarpe può essere quasi un punto a sfavore poiché la scarpa si spalma su una dimensione così piccola, richiedendomi uno sforzo extra per spingere con i piedi.[prezzo-link link=""https://mountainreview.it/vai/scarpa-drago/""]Consulta tutte le recensioni per l'arrampicata."
557,"SCARPA R-EVOLUTION GTX WOMEN","Ho acquistato le Scarpa R-evolution per un mini-trekking di quattro giorni nei Picos de Europa (nordovest della Spagna), durante l’estate del 2018. Nel negozio ho chiesto una scarpa con la suola meno rigida possibile, ma comunque adatta all’utilizzo con ramponi manuali.Mi avevano consigliato vari modelli della Lowa (ottima marca anche questa) e di Scarpa. La Scarpa R-evolution mi è sembrata la meno rigida di tutte, quindi l'ideale per me!“Picos de Europa con l’emblematico “Naranjo de Bulnes”Lungo una via ferrata. Si vede bene la suola in VibramUso questo scarpone per trekking di vari giorni, per escursioni dove mi aspetto neve dura o abbondante, per vie ferrate, o sentieri con piccoli risalti rocciosi di II o III grado. Ho un problema ai piedi per cui mi vengono dolori intensi sotto il 3° e 4° dito dopo qualche ora di camminata con scarpe chiuse di suola rigida.Le Scarpa R-evolution sono la migliore soluzione che ho trovato per terreni un filino più tecnici, ma il dolore mi viene comunque.Per questo motivo, per escursioni tranquille o avvicinamenti di arrampicata prediligo le Altra Lone Peak&nbsp;o le Merrell All Out Blaze Sieve.Questo scarpone è nella breve lista delle mie 3 scarpe di montagna preferite: leggera ma con ottima aderenza (suola Vibram), soprattutto su roccia, ma anche su fango o sabbiolina; resistente, la suola sopporta bene l’utilizzo con ramponi e la tomaia in nabuk non ha ancora nessun taglio; e adattabile, se si usano bene le stringhe.Dopo il giro nei Picos de Europa, qualche escursione e alcune vie ferrate gli scorsi due anni, quest’anno le ho messe alla prova su un trekking più lungo di 9 giorni. Abbiamo beccato tre ore di pioggia al terzo giorno, e hanno retto molto bene (senza ghette e con pantaloni corti, dopo tre ore erano comunque fradici). Il problema dei dolori sotto le dita durante le giornate lunghe del trekking l’ho gestito aggiustando le stringhe per avere una scarpa molto larga in basso (intorno alle dita) e stretta intorno alla caviglia. Questo ha funzionato perfettamente per i dolori ma forse ha contribuito a darmi qualche vescica… Niente, non c’è un’unica soluzione per tutti i problemi.Mi dilungo un po’ sull’adattabilità della scarpa. Il “freno” delle stringhe che permette di stringere diversamente la parte sotto del piede (dita) e la caviglia, funziona particolarmente bene su questi scarponi o sono io che finalmente ho imparato ad usarlo. Al buon fit contribuisce anche la linguetta che è molto morbida e, siccome è attaccata al corpo dello scarpone fino a molto in alto, non si piega a destra o sinistra – rimane bene centrata.Dettaglio linguetta molto attaccata al corpo. Zero danni alla tomaia o incollatura della suola dopo 3 estati di uso intensoRiassumendo, si tratta di un vero cavallo di battaglia per l’escursionismo. Per chi non ha il mio problema del piede, è una scarpa per tutte le gite, grazie alla sua comodità, leggerezza, ottima suola, e tomaia con Gore-Tex.A me, purtroppo, pure le Scarpa R-Evolution mi danno dolori sotto il piede dopo un tot di ore. Quindi le considero scarpe per l’escursionismo avanzato (EE).Ideali per vie ferrate o escursionismo esperto (EE)[prezzo-link link=""https://mountainreview.it/vai/scarpa-r-evolution-gtx-women/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
564,"CRAZY JKT SHARK WOMAN","Si tratta di un guscio da trail running fantastico!Avevo inizialmente scritto questa recensione rilevando un difetto - la mancanza di tasche - dilungandomi su come questa lacuna mettesse in difficoltà quelli che come me non possiedono cintura o zaino da trail. Poi, mentre facevo le foto dei dettagli da inserire in questa recensione, ho scoperto le due tasche sul dorso della giacca. Le tasche Infatti, sono talmente leggere, integrate e ben fatte, che non le avevo notate. Eccomi qui quindi a riscriverla! Le userò durante la mia prossima corsa.La giacca fluo persa nel verdeDunque, questa giacca è decisamente leggera e comprimibile: l’ho tenuta in mano su tratti di corsa senza che mi desse fastidio. Non ho mai avuto un guscio da trail di questo genere, quindi non posso fare confronti con altri della sua classe. Posso confrontarla invece con i miei gusci di montagna in Gore Tex (generazione di circa 10 anni fa…).La giacca Shark di Crazy è veramente impermeabile, molto più che i miei vecchi gusci! Ha resistito come se fosse una mantella impermeabile sotto una pioggia intensa di un’ora e sotto circa 3 ore di pioggia poco intensa / nebbia (purtroppo, non ho foto sotto la pioggia intensa). Ma, a differenza di una mantella, questa giacca traspira.Dettaglio di cappuccio e maniche “ermeticamente” chiusiA rendere così impermeabile (e anche traspirante) la giacca Shark, è il materiale “Dermizax Dry Technology” di Toray – che fino ad ora non conoscevo – ma anche due piccoli dettagli di rifinitura: chiusure “ermetiche” del cappuccio intorno al viso e delle maniche.Altri dettagli che ho apprezzato senza rendermene conto al momento: aperture dietro le braccia per maggiore respirabilità e tessuto per coprire la parte finale della cerniera per evitare lo sgradevole sfregare della cerniera contro il viso. Hanno pensato proprio a tutto! (Forse sono così tutti i gusci da trail, ma come già detto, io non li conoscevo…)A destra si vede la piccola copertura della cerniera all’altezza del viso. A sinistra, le aperture nel retro della manica per maggiore ventilazioneLe suddette chiusure ermetiche di cappuccio e maniche fanno si che il capo si aggiusti bene al corpo, evitando così di avere una giacca storta o arrotolata intorno al torace, cosa fondamentale per la corsa. La chiusura del cappuccio tiene il cappuccio ben fissato e la giacca dritta. Infatti, quando ho ricevuto la bustina con la giacca, pensavo fosse troppo grande per me, ma no: la giacca è larga e comoda, ma rimane bene indossata sul corpo grazie a questi dettagli.Giacca larga ma perfettamente aggiustata alla forma del corpoTraspirabilità? Secondo me molto alta, benché dopo un po’ anche con questo guscio da trail inizia a fare caldo. La cosa buona è che si asciuga velocemente (dentro e fuori) anche se tenuta in mano mentre si corre. Questo permette di gestire intervalli di pioggia e sole, una situazione frequente in montagna. Io l’ho provata in queste condizioni e l’esito è stato molto positivo!Il prezzo: 180 euro sul sito di Crazy. Onestamente, prima di averla testata non gli avrei pagati, ma adesso che ce l’ho, penso che valga veramente quel prezzo. Vedremo come dura nel tempo, ma sono certa che la userò fino ad averla consumata.Come dicevo all’inizio, la giacca è leggera e “minima”: l’unica cerniera presente sul capo è quella per indossarla. Sappiate tuttavia quando la comprate che sì, ha le tasche! (pur se invisibili). Così eviterete di fare come me: caricare lo zaino del mio compagno con barrette, chiave della macchina, guanti, etc. Oppure potete continuare a fare finta di non avere tasche per fare esattamente come me☺.Il retro della giacca: aperture dietro le braccia per respirare e tasche minimaliIl colore? Mah, non lo avrei scelto. Però devo dire che viene veramente bene nelle foto. Tutto sommato, bravi quelli della Crazy che mi hanno iniziato alle delizie del rosa fluo per l’abbigliamento di montagna.[prezzo-link][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
574,"LA SPORTIVA ULTRA RAPTOR","Le Ultra Raptor de “La Sportiva” sono forse le piú famose e le piú vendute scarpe della casa trentina poiché promettono un ottimo sostegno e aderenza sia in salita che in discesa essendo dotate di una suola in FriXion che promette di aderire su ogni superficie.Scrivo questa recensione dopo aver percorso 200 km in diverse escursioni giornaliere ed anche in un trekking di 5 giorni sull’alta via 1 della Valle d’Aosta.Io che cammino in Valle D`AostaProprio in quest’ultimo trekking particolarmente impegnativo ho avuto modo di provarle su ogni superficie di terreno (fango, ghiaia, pietraia e neve) e ne sono rimasto molto soddisfatto. Ho effettuato una discesa molto ripida su ghiaia fine con tratti in neve e non ho mai perso aderenza mentre con altre scarpe sarei sicuramente scivolato più volte.Nelle pietraie, invece, risulta essere molto performante in quanto è adeguatamente ammortizzata quindi se si cammina anche per ore sui sassi non si sente male alla pianta del piede. Sebben le Ultra Raptor siano state ideate per praticare trail-running, per via della loro durezza e rigidità, ritengo che esse siano maggiormente adatte per camminare piuttosto che per la corsa. Tuttavia, ciò non esclude che in caso di necessità le si possa utilizzare per qualche tratto a passo rapido.D’altra parte, proprio queste caratteristiche che (a mio avviso) le rendono inadatte alla corsa in montagna le rendono invece molto consigliate per il mondo dell’escursionismo. La rigidità e la durezza, soprattutto in punta, consentono di avere sostegno in salita e si percepisce quanto sia efficace l’ingegnerizzazione de La Sportiva quando si affrontano dei tratti davvero ripidi in cui si tende a camminare sulle punte. Queste qualità sono garantite da una fascia in simil-carbonio che parte dal tallone ed arriva fino a metà della lunghezza del piede.Dettaglio del tallone con inserto che ricorda il carbonioHo molto apprezzato la suola ampia, pensata per quando camminando si gonfia il piede, ed infatti anche dopo percorsi di 12 ore e 40km non ho accusato alcun dolore pur con il piede visibilmente gonfio. Per questo motivo consiglio di prendere lo stesso numero di una scarpa che useremmo tutti i giorni, senza comprare un numero in più come è consuetudine fare per gli scarponi.Il modello recensito non è in Gore-Tex e quindi è ideale per l’estate, periodo in cui il piede deve avere una buona aerazione. Questa è consentita da una fascia traspirante posta sul dorso della scarpa che fa transitare l'aria così tanto che, in caso si vento, la si sente entrare nei calzini sul piede.Tra gli altri aspetti, queste Ultra Raptor risultano essere molto avvolgenti sulle caviglie e non ho mai avuto problemi di presunte storte; Anzi, consiglio di non allacciarle al massimo in salita per evitare di ottenere un effetto tipo “laccio emostatico”.La singola scarpa pesa 440g (pesata da me numero 48): lo ritengo un peso buono per una calzatura da escursionismo vista anche la presenza di una suola abbastanza spessa e parti in carbonio. Dopo 200km di utilizzo la suola è ancora ottima e questo mi fa ben sperare, in quanto visto il prezzo non esiguo spero di riuscire ad utilizzarle per molto tempo.Suola in FriXion dopo 200km di utilizzoL’unica pecca che ho riscontrato è la mancanza di una retina, magari posta sulla parte esterna della linguetta in cui poter riporre le stringhe una volta allacciate con il conseguente rischio che si impiglino in qualche rametto.In conclusione, pur essendo la Ultra Raptor una scarpa progettata per il trail running sulle lunghe distanze, mi sento di consigliarla piuttosto a chi fa escursionismo anche duro con molti chilometri e molte ore di cammino,.[prezzo-link link=""https://mountainreview.it/vai/la-sportiva-ultra-raptor/""]"
580,"KARPOS LAVAREDO VEST","Il sottoscritto appartiene alla categoria dei sudatori incalliti. Quando scarpino in montagna - indipendentemente dal mio fiato e dal mio grado di allenamento - incomincio a sudare come Fantozzi di fronte al Mega Direttore Generale.Dicono che sudare faccia bene, che butti fuori le tossine. Però quando si alza la brezza frescolina tipica della montagna e il sudore ti si ghiaccia addosso, che si fa? Ci si mette il softshell antivento? Eh, ma poi si suda ancora di più…Ma ecco che, per la fortuna di noi grandi sudatori, arriva la moda del trail running a regalarci capi come il gilet antivento Karpos Lavaredo Vest, qualcosa che sta a metà strada tra il nulla (il sudore ghiacciato addosso) e il tradizionale pile antivento.Il gilet antivento Karpos Lavaredo Vest in dettaglioIl gilet antivento Karpos nasce come indumento da trail running e l’ho anche usato per questo diverse volte. Ma l’utilizzo che mi soddisfa di più è quello di protezione veloce e leggera in occasione di escursioni in quota, dove il vento ti sorprende quando svalichi o quando ti fermi all’ombra di una parete.Confesso addirittura di averlo usato in una calda giornata sul Monte Rosa, a quota 4.000. E ci stava proprio bene!Infatti, i punti di forza della Lavaredo Vest sono proprio nel mix di leggerezza, tascabilità e praticità: qualcosa che sta nel marsupio da trail (o anche in mano, volendo) e che ripara il giusto senza farti sudare.Ottimo il un tessuto traforato sulla schiena, dove si è già riparati dallo zaino e la ventilazione è più necessaria. Materiale antivento e idrorepellente sul petto.Intelligente è anche la dotazione di due piccole tasche (una interna ed una esterna) che possono ospitare buff o gel energetici.Vestibilità molto aderente, da skyrunner con elastico nel giro vita, praticamente da seconda pelle. Completano il quadro delle dotazioni piccoli elementi riflettenti utili nella corsa in notturna.ConclusioniLa Lavaredo Vest è un gilet antivento che non sostituisce il softshell, ma uno strato minimale che ti ripara quando stai facendo attività ad alta intensità aerobica e hai bisogno giusto di ripararti da quel fastidioso venticello che va e viene.Difficile trovargli dei difetti veri, a parte forse il prezzo (quasi 1 euro al grammo), comunque allineato ad altre marche. Insomma, un vero capo da runner. Ma anche da fast hiking, scialpinismo, arrampicata su vie lunghe, ecc. ecc. Con una versatilità a mio avviso inversamente proporzionale al suo ingombro.[prezzo-link link=""https://mountainreview.it/vai/karpos-lavaredo-vest/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
595,"SALEWA ERGO BELAY","Cercavo un… assicuratore autobloccante per arrampicata, leggero, da portare in falesia ma anche in via in montagna quando non uso le mezze corde. Cerco in giro ed ecco che trovo il sistema Salewa Ergo Belay con il moschettone di sicurezza associato, il Twist Block. È da subito evidente l'ingombro ridotto ed il peso limitato (170gr il solo belay), ed il concetto che ho appunto apprezzato è dato dalla sicurezza dell’autobloccante unita alla leggerezza.Dopo tutto, quando si deve bloccare su corda singola un aiuto dall’auto bloccante può essere determinante. E’ un prodotto uscito da qualche anno e migliorato nel tempo, certificato UIAA e per corde da 8,6 a 11 mm. La compattezza? Assolutamente sì, anche con una bella ergonomia.L'Ergo Belay in dettaglioIl test durato due giorni è cominciato bene, anche se… dare corda al primo non è immediato ma ci arrivi in poco tempo. Invece dare corda in moulinette è super fluido, e va altrettanto bene la manovra di calata, che a mio avviso è piacevole e dolce più di altri attrezzi dove devi tirare leve. Dare corda al primo è appunto quanto serve imparare, tutto il resto è intuitivo: quando dai corda al primo basta tenere l’attrezzo in posizione alzata, così che la corda possa scorrere sotto l’attrezzo che essendo cavo permette alla corda di non fare attrito col moschettone.Ci sono varie modalità per fare la manovra, o tenendo la mano sotto l'impugnatura gialla e alzando l’attrezzo o anche, se le corde sono disposte bene a terra, prendendo il tutto nella mano sinistra per tenere con la destra il capo opposto dell'arrampicatore. Se al contrario tieni l’attrezzo basso, la corda si blocca. All’inizio questo giochino mi ha fatto confondere un po’, ma devo dire che l’errore è stato più nel non voler esercitarmi a secco :)Qui vediamo il plus dell’ assicuratore autobloccante Ergo Belay ovvero compattezza e autobloccaggio insieme oltre che, non banale, il sistema è semplice ed è tutto in vista così da orientare bene il climber quando deve inserire la corda dalla parte corretta. Il segno dell’arrampicatore è disegnato su entrambi i lati, quindi non ci sono scuse: aggancio corretto assicurato.Il moschettone Twist Lock, sempre di Salewa, con la leva interna che si aggancia all’anello di sicurezza dell’imbrago è disegnato appositamente per l’Ergo Belay e lo si capisce anche dal colore. È tutto grigio e blu, lasciando al giallo i due punti di attenzione del sistema: la leva di chiusura del moschettone e l’impugnatura per gestire la corda. Questo gioco cromatico mi ha convinto, perché quando butti l’occhio sul sistema fa piacere avere subito questi riferimenti in vista.Il moschettone Twist Lock, ancora lui, tiene tutto in posizione alla perfezione ed ha la levetta per rimanere in asse, il che aumenta la sicurezza. È leggero quanto basta. A mio avviso c’è un dettaglio di attenzione: lo spazio di apertura non è generoso e quando devi estrarre il sistema dall'imbrago e separare i due attrezzi potresti trovarti in una posizione con spazi ridotti e qualche incastro. Però quando lo sai, lo eviti. Anche qui, repetita juvant!Il mio test è durato due giorni, e qui vediamo come si gestisce la calata: basta alzare l’attrezzo dalla parte gialla facendo perno sul moschettone. Dare corda in calata e recuperare in moulinette è davvero piacevole e dolce.ConclusioniQuesto assicuratore autobloccante è un sistema leggero, da portare ovunque, compatto, intuitivo, che richiede una minima pratica di apprendimento per arrivare agli automatismi. Autobloccaggio sempre preciso e con un po’ di dinamicità, che fa piacere alla catena di sicurezza. Eccezionale a mio avviso in moulinette ed in calata, qualche attenzione invece - come per tutti gli autobloccanti d’altronde - nel dare corda a chi sale da primo. Un gusto estetico azzeccato con scelte cromatiche che guidano l’occhio.Da testare nel tempo l’effetto sulla corda, in quanto la zona di bloccaggio è un po’ limitata e questo potrebbe - forse - causare un po’ di pressione di troppo sulla corda. Attrezzo forse un po’ piccolo per mani molto grandi, ma di fatto ideale per mani medie e anche piccole.[prezzo-link link=""https://mountainreview.it/vai/salewa-ergo-belay/""]Consulta tutte le recensioni per l'arrampicata"
602,"KARPOS LAVAREDO RAIN MITT","I copriguanti impermeabili sono un accessorio dello skyrunner molto spesso sottovalutato, ma se le maggiori gare di endurance trail li mettono tra il materiale obbligatorio un motivo ci sarà.Questo motivo chiunque abbia provato a trovarsi nelle stagioni più fredde, o di notte in quota, a dover affrontare una pioggia appena più insistente del solito, lo conosce bene. Basta poco per passare da avere le mani in un caldo tiepido al gelo più intenso. A differenza del resto del corpo che accelerando un po’ il passo riesce a scaldarsi, con le mani non è lo stesso. Tocca soffrire il gelo e spesso questo vuol dire compromettere la gara o comunque portare a situazioni di disagio se non quasi di sofferenza.Questo accessorio, pur comportando un peso irrisorio, può rivelarsi veramente indispensabile. La soluzione a volte adottata dai runner sono i guantoni in plastica da bucato, vediamo se esiste una soluzione un po’ meno rudimentale.I Lavaredo Rain Mitt in dettaglioLe moffole Karpos sono pensate per affrontare le gare lunghe e impegnative di ultra trail dove il tempo può cambiare rapidamente e la temperatura può scendere velocemente.La fattura è sicuramente di prima qualità, cuciture termosaldate, laccetto di chiusura comodo e efficace; un appunto all’elastico al polso un po’ troppo stretto per una comodo “metti/togli” se già si stanno indossando guanti.&nbsp;Leggerezza e tascabilità non sono un problema, sono peso piuma e si arrotolano comodamente in modo da riporli praticamente ovunque si abbia a disposizione un taschino.Arrivando al punto importante provo la resistenza all’acqua che “a secco” pare ottima, ma so bene che questo non è un parametro sufficiente per giudicare il prodotto.Test importante “l’impaccio” che provocano usandoli, questo è il punto debole di molte moffole, una volta indossate diventa quasi impossibile svolgere le più semplici operazioni di “aggiustamento” del materiale. Qui i copriguanti impermeabili Karpos si comportano benissimo, la forma piuttosto avvolgente e i materiali offrono un ottimo grip, tanto da permettere addirittura di allacciarsi le stringhe in un tempo accettabile.Arrivando però al punto cruciale devo dire che anche questo modello soffre degli stessi problemi di altre marche. Dopo due ore circa di corsa sotto la pioggia battente - sia per via dei bastoncini impugnati, sia muovendo le mani a ritmo corsa (e quindi frizionando continuamente il materiale con “pozzette” di acqua nelle pieghe) - l’umidità riesce a penetrare. Questo porta dopo un’ora circa ad avere i sotto-guanti molto umidi e, in definitiva, gelidi.ConclusioniI copriguanti impermeabili Karpos Rain Mitt sono delle ottime moffole con dettagli e fattura decisamente ben curati. Li consiglierei sicuramente nelle giornate ventose per dare un boost ai propri guanti e sicuramente faranno parte del mio equipaggiamento invernale standard, visto il peso irrisorio.Tuttavia non le ritengo una soluzione definitiva al problema che si prefiggono di risolvere, in caso di condizioni dure, soprattutto se queste si prolungano per più e più ore, non dico che diventino completamente inutili, ma si potrebbero avere sorprese impreviste quando ormai il danno è fatto.Fatto sta che le uniche soluzioni alternative coinvolgono l’utilizzo di materiali molto più costosi, ingombranti e pesanti, quindi le ritengo una ottima soluzione, pur valutando bene i loro limiti in base alle condizioni esterne.Dimenticavo: esteticamente direi che sono tra i più belli che ho provato.[prezzo-link link=""https://mountainreview.it/vai/karpos-lavaredo-rain-mitt/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
617,"FERRINO AGILE 25","Non vi è mai capitato di volere uno zaino che fosse compatto e leggero ma capiente il giusto per le uscite di un giorno, utilizzabile per escursionismo ma anche per ferrate e uscite alpinistiche facili, con lo schienale traspirante ma allo stesso tempo ben aderente alla schiena? Beh, a me è successo. E ho trovato nello zaino Ferrino Agile 25 una soluzione che si avvicina a questo ideale. Con qualche difettuccio che vi racconterò più avanti.Ma veniamo a come l’ho utilizzato. Praticamente in tutti i modi: dalle escursioni brevi di mezza giornata con carico ridotto, alle salite alpinistiche in giornata a pieno carico, passando per vie ferrate e utilizzo come bagaglio a mano. In tutti questi contesti è venuta fuori la principale dote di questo zaino: la versatilità.Le caratteristiche del Ferrino Agile 25Innanzitutto lo zaino Ferrino Agile 25 è leggero. Appena 850 gr, che però non vanno a discapito di una buona ergonomia e stabilità sulla schiena.&nbsp;Poi è uno zaino pieno di tasche e cinghie esterne che lo rendono, come dicevo, estremamente versatile.&nbsp;Due tasche laterali a rete elastica, una centrale fatta allo stesso modo, una superiore con zip sulla patella, due ventrali e agganci a volontà per bastoncini, picozze, casco (retina elastica acquistabile a parte) et similia.Questa dotazione di tasche esterne e agganci di vario tipo torna molto utile per aumentare il litraggio effettivo. Tanto che anche una gita con attrezzatura alpinistica (con corda ma anche ciaspole) diventa fattibile. Non è comunque uno zaino pensato per questo genere di utilizzo.La stabilità e la relativa compattezza dello zaino lo rendono utilizzabile anche su vie ferrate (qui sulla Venticinquennale ai Corni di Canzo), dove i suoi 25 litri possono tornare comodi per farci stare anche una corda da 30 metri per eventuali necessità.Altro punto di forza è lo schienale con la tecnologia “Hollow Back System”, che è un mix riuscito tra gli schienali tradizionali e quelli a rete: pur rimanendo sempre aderente al corpo, ha un’aerazione molto buona (e lo dice uno che è un sudatore professionista).Venendo ai lati negativi dello zaino Ferrino Agile 25, mi sento di indicare solo la mancanza di una tasca interna a zip (che sarebbe stata utile per portafoglio e simili) e le dimensioni delle clip che danno l’impressione di non essere molto robuste. Si tratta sicuramente una scelta dettata dall’obiettivo di risparmiare peso, ma che consiglia di non sottoporre lo zaino ad utilizzi troppo ruvidi.ConclusioniLo zaino Ferrino Agile 25 è a mio avviso ideale per chi cerca uno zaino compatto, leggero e comodo, per escursioni della durata di un giorno o al massimo due se con pernotto in rifugio. Uno zaino che consiglio particolarmente a chi si avvicina al mondo della montagna e per il momento non ha grande esigenze di attrezzatura da portarsi dietro.Non adatto invece a carichi pesanti e a utilizzi alpinistici, dove la struttura e i materiali leggeri dello zaino mostrerebbero i loro limiti.[prezzo-link link=""https://mountainreview.it/vai/ferrino-agile-25/""]"
629,"ORTOVOX ALU 3 + POCKET SPIKE","Una pala-piccozza è una pala da neve che può diventare, quando serve, una piccozza. Un’idea semplicemente geniale per chi pratica scialpinismo. La prima volta che vidi la pala Alu 3 utilizzata come piccozza fu per mano di una guida alpina. Ammetto che lì per lì rimasi perplesso, ma poi pensando al risparmio di peso e di ingombro mi decisi ad acquistarla. Nonostante il lockdown sono riuscito ad usarla quest’inverno in un paio di occasioni.Gli accessori Pocket Spike (becca e puntale) nella loro pratica custodiaLa Alu 3 + Pocket Spike in dettaglioInnanzitutto bisogna precisare che si tratta di un kit composto da due prodotti: la pala Alu 3 e gli accessori Pocket Spike (becca e puntale). Il costo complessivo è di circa 130 € (io l’ho trovata in offerta a 100 €). Diversi sono i punti di forza della pala-piccozza Ortovox. Innanzitutto il risparmio di spazio e di peso: la pala è parte indispensabile del kit artva e la devi avere dietro sempre. La piccozza invece no e sono almeno 500 / 600 grammi di peso in meno.La punta della pala-picozza ha una buona efficacia nella neve.Poi c’è la semplicità di montaggio: montare e smontare la becca e il puntale è molto pratico e veloce.Infine la qualità della pala: ottima impugnatura, estensibile, e possibilità di usarla anche come “rastrello” da neve, per togliere gli accumuli scavati da altri. Come punti di debolezza mi sento di sottolineare il peso della pala, superiore alle altre pale di alluminio di circa 100 / 150 gr. Insieme al kit Pocket Spike raggiunge gli 865 gr. Poi c’è il prezzo: sicuramente più alto di altre pale, che partono dai 40 / 50 €.La becca è piccola ma adatta per arrestare scivolate su neveA livello di prestazioni occorre considerare che la pala-piccozza Ortovox va molto bene su neve e su percorsi alpinistici facili (canali o pendii non troppo ripidi, creste non tecniche). Non va bene per utilizzi più impegnativi: ghiaccio o pendenze importanti dove si usa la picca in piolet traction. Inoltre non ha il laccio, per cui è possibile perderla. In conclusione: la pala-piccozza è un prodotto geniale se la si utilizza per quello per cui è stato progettato: una pala che può diventare una piccozza d’emergenza su terreni facili. Mi è capitato di utilizzarla su pendii e creste di neve piuttosto ripidi in cui una scivolata senza picca non sarebbe stata una cosa bella. Non va assolutamente bene se invece la si utilizza come sostituzione della piccozza su percorsi alpinistici.[prezzo-link link=""https://mountainreview.it/vai/ortovox-alu-3-pocket-spike/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
634,"PATAGONIA R1 FLEECE PULLOVER","Well, Fitz Roy, El CapitanIt was done in an R1Nanga Parbat, MakaluIt was done in an R1Con questa semplice canzone Sean Villanueva e Bico Favresse hanno celebrato l'anno scorso uno dei più famosi articoli di Patagonia , R1.R1 è una linea di capi tecnici intermedi di Patagonia, pensata per attività veloci in condizioni fredde. R1 non a caso è il capo preferito di alpinisti veloci come Colin Haley, Tommy Caldwell e Steve House.In questa recensione vi illustro R1 Fleece pullover in colore classic red.R1 è un pile tecnico leggero da usare come secondo strato sopra l'intimo. È realizzato in Polartec Power Grid, leggero, resistente e traspirante, ed Elastane. In particolare il sito di Polartec descrive bene le caratteristiche di questo textile.Polartec® Power Grid™ è stato creato per spingere le prestazioni delle tecnologie dei tessuti Polartec ancora più in alto. Attraverso lo sviluppo di una struttura di design brevettato a griglia abbiamo scoperto un nuovo modo di ridurre il peso del tessuto, aumentando il calore e la comprimibilità. Questa costruzione a griglia migliora la traspirabilità generando canali con punti di contatto mirati che assorbono e diffondono l’umidità per un’evaporazione più rapida.Nulla da aggiungere: quando lo proverete, scoprirete che quanto scritto sopra è vero.Per una taglia M uomo avete tutto questo in 312 g.A queste ottime caratteristiche Patagonia aggiunge anche il fatto che questo capo è per il 93% fatto in poliestere riciclato e che il tessuto è trattato HeiQ® Fresh per un controllo degli odori di lunga durata (in pratica è un trattamento agli ioni di argento che blocca la proliferazione dei batteri responsabili dell'odore).Il suo design è molto semplice: una zip centrale che scende molto lunga: questo permette quando fa caldo di aprire R1 fin sotto il petto per aumentare al massimo la traspirazione; la cerniera è ovviamente dotata di un piccolo laccetto, che permette di aprire la cerniera stessa anche con i guanti.Sulla sinistra c'è poi una piccola tasca sempre con cerniera, sempre con laccetto, posta in una posizione che non intralcia né gli spallacci dello zaino, né altro materiale a tracolla. questa tasca è perfetta per tenere al caldo il cellulare o qualche barretta pronta per essere mangiata (senza doverla trovare ghiacciata, come spesso succede se la si tiene su una delle tasche del guscio). Non è ovviamente una tasca impermeabile.Come molti prodotti Patagonia R1 basa il suo successo su un design semplice, lineare ma estremamente efficace. Non c'è nulla di più di quello che serve per un appassionato di outdoor alla ricerca di un capo che tenga caldo, che asciughi subito e che permetta ogni tipo di movimento.Io l'ho usato quest'anno per le ultime gite di scialpinismo e poi a giugno per alcune scalate sul bianco. In questo ultimo caso l'ho tenuto addosso per tre giorni di fila. sempre comodissimo, sempre asciutto, senza alcun odore. L'ho grattato contro il granito del Bianco e non si è rovinato.Quando scali la libertà di movimento è totale; quando corri o sali veloce con gli sci allora apri completamente la zip e lasci che tutto il caldo esca senza farti sudare; quando arrivi in cima chiudi tutto, metti un guscio e sei pronto per scendere, asciutto e caldo, non serve altro.Suggerisco di prendere il modello senza cappuccio: per esperienza questo genere di cappucci è scomodo: quando non lo usi tende a fare solo ingombro dietro il collo, quando lo usi in alcuni casi tende a tirare in su dalla schiena il pile.In conclusione lo consiglio per tutti coloro che fanno sport outdoor al freddo e che debbano vestirsi a strati: R1: quando lo provi ne vorresti molti altri e poi ti rendi conto che usi sempre lo stesso.[prezzo-link link=""https://mountainreview.it/vai/patagonia-r1-fleece-pullover/""]Consulta tutte le recensioni per l'arrampicata"
641,"KARPOS LOT RAIN JACKET","Sul mercato si trovano moltissime giacche antipioggia. Per uno skyrunner, ma in generale per chiunque va in montagna, sono un capo che non deve mai mancare nel proprio zaino, neppure in estate. La forte concorrenza ha portato negli ultimi anni ad un aumento continuo della qualità e oramai sono spesso solo i dettagli a differenziare un prodotto dall’altro. Dettagli che però nel tempo o in certe situazioni fanno la differenza.Per questi motivi ho voluto provare a fondo il Karpos Lot Rain. In armadio ho diverse giacche di differenti marche ed è importante conoscere pro e contro di ognuna, in modo da sapere cosa aspettarsi e quale infilare nello zaino “perché è richiesto dal regolamento di gara” e quale invece scegliere per i momenti in cui serve davvero o conservare per le occasioni speciali.La Karpos ha fatto un ottimo lavoro con questo prodotto, soprattutto coi materiali davvero di primo livello. La scheda dice che sopporta addirittura 20.000 mm d’acqua (e la differenza rispetto ai 10.000 standard si vede quando lo si usa in condizioni pesanti) pur vantando un ottimo livello di traspirazione pari a 20.000 g/m2/24 ore.In definitiva può essere utilizzato per rispettare le richieste di qualsiasi gara di skyrunning a livello mondiale (normalmente vengono chieste 10.000 mm, qualche raro caso 15.0000). Tutto ciò con un peso veramente contenuto: 184g molto simile, se non inferiore, ai prodotti della concorrenza.Il Karpos Lot Rain Jacket in dettaglioCome dicevo la prima cosa che si nota della giacca è la cura dei materiali e delle lavorazioni: nastrature termosaldate ed elastici sono posizionati nei punti giusti e offrono un’ottima resistenza e comfort mentre la si indossa. Il peso è incredibilmente leggero per le prestazioni che offre ed è possibile ripiegarlo in modo che occupi uno spazio nello zaino veramente ridotto.Correre con questa giacca è veramente comodo. I movimenti non sono per nulla impacciati e, anche dopo uscite lunghe e impegnative, lo sfregamento dei materiali non inficia la tenuta all’acqua.Un altro punto forte è la traspirabilità: terminata la pioggia ci si può permettere di mantenere indossata la giacca senza ritrovarsi fradici del proprio sudore. I numeri dipendono dalle caratteristiche personali ma sotto ai 10 gradi esterni, con un vento leggero, ci si può permettere una corsa non troppo impegnativa senza problemi.In caso di trekking o alpinismo il comfort è assicurato.Un punto debole da segnalare è il disegno del cappuccio. I problemi sono fondamentalmente due: il primo è lo “spoiler” superiore, che serve a non far penetrare l’aria nella zona superiore della testa, purtroppo come spesso capita è disegnata un po’ “bassa” e quindi andrà a dar fastidio a chi come me porta gli occhiali.Nessun problema invece per chi ha buona vista o utilizza le lenti a contatto. La seconda pecca è invece il fit laterale: spesso le giacche hanno una forma molto avvolgente sulle guance, ad alcuni da fastidio ma in caso di condizioni difficili (vento in viso, magari ghiacciato) questo permette di isolare per bene la zona delle orecchie.Questa giacca invece predilige la comodità, quindi l’apertura è ampia e potrebbe permettere il passaggio di spifferi fastidiosi. Un cordino posteriore (utile accessorio quasi mai presente in questi prodotti) permette un certo margine di regolazione, pur rimanendo nei limiti del disegno complessivo. C’è da dire che un buon berretto e scaldacollo risolve questo problema.Un altro punto interessante che mi ha stupito è la resistenza dei materiali a graffi (sono passato indenne in un roveto senza il minimo graffio) e la “pulibilità”: anche se si sporcasse con del fango basta una sciacquata per rimuoverlo senza problemi. Il che eviterà lavaggi più intensi che vanno giocoforza a ridurre l’impermeabilità nel tempo.Una nota di merito va alla tasca frontale, posizionata in modo ottimo e di facile accesso anche usando guanti, garantisce una protezione impeccabile a documenti o accessori (che non si piegheranno o bagneranno). Questo un pezzo di carta igienica l’ho tenuto nel taschino per 3 ore di trail running, di cui una con vento e pioggia davvero intensi e non si nota nessun segno di umidità.ConclusioniIl Karpos Lot Rain Jacket è un prodotto che mi ha davvero stupito, in primis per la qualità dei materiali ma anche per la cura di dettagli che normalmente vengono ignorati. È evidente che il produttore ha investito molto per realizzare questo prodotto, e direi che gli sforzi sono stati ricompensati.Personalmente lo valuto come prodotto top di gamma, ad un prezzo che si posizione nella media del mercato, non potrei quindi che consigliarlo ad occhi chiuso ad un pubblico che ricerca un certo livello di prestazioni pur mantenendo un rapporto qualità / prezzo davvero competitivo.Ricollegandomi alle considerazioni iniziali, questa giacca va di diritto nel cassetto del materiale “pregiato” da usare per le uscite di più giorni in cui non si sa cosa si può trovare, per le gare dove il meteo è incerto e si ricerca la massima affidabilità. O anche per i casi in cui le condizioni sono davvero pessime ma si decide di uscire comunque, sia a camminare, correre o fare alpinismo.[prezzo-link link=""https://mountainreview.it/vai/karpos-lot-rain-jacket/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
648,"SALEWA MOUNTAIN TRAINER 2 GTX","Le Salewa Mountain Trainer sono scarpe basse per escursionismo su terreno tecnico che, in questi anni di esplosione del fenomeno del trail running, sono la risposta a chi vuole muoversi in montagna senza correre ma allo stesso tempo abbandonando i tradizionali scarponcini alti.Personalmente non sono mai riuscito a schierarmi da una parte o dall'altra della ""guerra"" tra scarpe alte e scarpe basse da escursionismo. Riconosco i vantaggi di una scarpa bassa in termini di leggerezza e di stimolo al corretto utilizzo del sistema piede-ginocchio, ma allo stesso tempo ne vedo i limiti quando vi sono esigenze di supporto e di protezione importanti.Con questo atteggiamento pragmatico ho provato negli ultimi tre mesi le Salewa Mountain Trainer GTX, scarpe basse da escursionismo che promettono prestazioni simili alle sorelle “alte”. Le ho usate in escursioni molto diverse: da uscite estive nel Sud Italia, a salite su vie ferrate (Ferrata di Morcate e Ferrata del Centenario) e cime di oltre 3.000 metri, su terreni anche tecnici.I Salewa Mountain Trainer in dettaglioCalzataAl primo contatto le scarpe hanno una calzata confortevole in cui il piede si sente subito a proprio agio. La pianta è sufficientemente larga e non ricorda le forme affusolate di certe scarpe da approach di derivazione arrampicatoria. Inoltre non vi sono punti di particolare compressione: la scarpa avvolge il piede in modo uniforme.La linguetta su cui scorre l'allacciatura è bene imbottita ed ha una struttura a calza elastica avvolgente, quasi di derivazione “trail”. Non ci sono rigonfiamenti fastidiosi sulla parte superiore del piede.Prestazioni sui vari terreniLa camminata è fluida, agevolata da una buona rullata e da una suola flessibile e con una discreta ammortizzazione (soletta Ortholite). Un punto di forza è proprio il compromesso tra sensibilità e protezione dalle asperità del terreno, quest’ultima garantita anche dal fascione in gomma.Su sentieri rocciosi anche tecnici la scarpa si comporta molto bene e consente di salire sicuri e veloci. Anche passaggi su roccia fino al secondo / terzo grado vengono affrontati bene. Su difficoltà maggiori la flessibilità della suola mostra i suoi limiti, almeno per il mio livello arrampicatorio.In salita il tallone risulta sempre ben bloccato grazie al sistema 3F che si dimostra efficace a stabilizzare la parte posteriore del piede, evitando sfregamenti e vesciche.La suola risulta molto buona su roccia e su terreni anche detritici. Meno performante su fango ed erba bagnata, dove la dentellatura ridotta mostra qualche limite. [embed]https://youtu.be/q3OWVc8RJXQ[/embed]Intelligenti gli inserti orizzontali nell'incavo del piede, pensati per bloccare la suola sui gradini delle ferrate.In discesa le performance rimangono buone ma con qualche limite su terreni molto sconnessi come pietraie o grossi sfasciumi. Qui le torsioni di una suola dotata comunque di una certa rigidità, associati al taglio basso della scarpa, fanno sì che le sollecitazioni si concentrino sulla pianta del piede. Dopo un paio di discese di questo tipo di oltre 1.300 metri ho sofferto un po' di arrossamento sulla pianta anteriore, segnale classico della vescica in arrivo.Un altro piccolo difetto a mio avviso sono i lacci un po' scivolosi, che spesso necessitano di essere stretti una seconda volta per bloccare bene il piede dentro la scarpa.Impermeabilità e traspirabilitàImpermeabilità ottima, grazie alla membrana Gore-Tex Extended Comfort, che tuttavia mostra dei limiti fisiologici per quanto riguarda la traspirabilità nelle giornate più calde. In un paio di occasioni con temperature sui 20 / 24°, dopo averle tenute ai piedi per l'intera giornata la voglia di toglierle è stata forte. [embed]https://youtu.be/qN27_N5NsVo[/embed]ConclusioniA mio avviso la Salewa Mountain Trainer 2 Gtx è una valida scarpa bassa da escursionismo leggero e avvicinamento, non a caso selezionata da Skialper tra le migliori dell’Outdoor Guide 2020. In quanto scarpa bassa, però, mostra i suoi limiti se utilizzata per dislivelli importanti, soprattutto in discesa su terreno sconnesso e con zaini pesanti.E’ invece perfettamente a suo agio per utilizzo in avvicinamenti, ferrate e trekking, anche su terreno tecnico, di durata giornaliera e con carichi contenuti.[prezzo-link link=""https://mountainreview.it/vai/salewa-mountain-trainer-2-gtx-2/""]"
658,"VAUDE MAGUS 26","Lo zaino Vaude Magus 26 è uno zaino relativamente leggero (920 gr) e pensato per semplici escursioni giornaliere.  La sua particolare apertura facilita lo stivaggio del materiale e l’ampia cerniera permette una veloce apertura e chiusura.Ampia tasca superioreLa grossa tasca superiore permette l’alloggiamento di materiale che deve stare a portata di mano. E' una tasca molto comoda ma data la capienza, se riempita eccessivamente, porta ad un peso sbilanciato dello zaino nella parte superiore. Lo zaino “crolla” se aperto con la tasca superiore piena e pesante.Grande tasca anterioreÈ presente anche una grande tasca anteriore che però, se lo zaino è pieno, non permette lo stivaggio di oggetti ingombranti in quanto viene schiacciata.Le cinghie di fissaggio anteriori e l’uscita del tubo della sacca idrica.Nella parte anteriore dello zaino troviamo le cinghie di fissaggio al petto e in vita. La prima è una semplice cinghia facilmente regolabile in altezza, manca però il fischietto di emergenza che si trova oramai nelle fibbie di quasi tutti gli zaini. La cinghia inferiore è una semplice fettuccia, non sono presenti tasche portaoggetti nè imbottiture che poggiano in vita.Nella parte superiore si trova l’uscita per il tubo della sacca idrica che trova posto nello zaino in una tasca dedicata. La posizione centrale rende comoda la scelta se applicare il tubo sullo spallaccio destro o sinistro anche se poi solo su quello sinistro si trova una fettuccia-elsastico per il passaggio del tubo.Il dorso con sistema di sospensione Aeroflex 3DIl sistema di sospensione Aeroflex 3D è composto da una “rete” che permette di mantenere lo zaino staccato dalla schiena e ottimizzare la traspirabilità anche con temperature elevate. L’unica nota negativa è che la conseguente curvatura dello zaino ne riduce la capienza e rende poco comodo lo stivaggio della sacca idrica.Comodo il coprizaino impermeabile compreso con lo zaino, sarebbe stato più funzionale se inserito in una tasca sotto lo zaino invece che essere lasciato libero all’interno dello zaino stesso.Lo zaino se non è pieno diventa scomodo.Se lo zaino non viene riempito completamente assume una forma “sfondata” e la parte superiore si affloscia. Se poi è presente materiale nella grande tasca superiore, questa pesa e schiaccia lo zaino verso il suo interno.Sono presenti anche due comode tasche laterali con relativi laccetti dove è possibile stivare la boraccia o inserire i bastoncini.ConclusioniHo trovato lo zaino Vaude Magus 26 curato nei dettagli, leggero ma resistente e progettato bene per il compito che deve assolvere: brevi escursioni che non necessitano di particolare attrezzatura.Difficile però chiedergli di più: l'assenza di agganci esterni e la difficoltà a stivare in ordine l'attrezzatura non lo rendono particolarmente versatile e adatto a terreni più complessi, dove le cose devono stare al loro posto e a portata di mano. Diciamo che è più uno zaino da gita fuori porta che può arrivare fino alla camminata semplice di una giornata. Considerando l'estetica piacevole, si presta anche ad un utilizzo urbano e turistico.[prezzo-link link=""https://mountainreview.it/vai/vaude-magus-26/""]"
670,"SCARPA INSTINCT VS","Eccomi a provare un paio di scarpette da arrampicata ormai sul mercato da molto tempo e che potrebbero far pensare a scarpe specifiche per il boulder e le sale indoor; e invece no! Il grande pregio di queste scarpe è proprio quello, come spiegherò, di essere estremamente efficaci in quasi tutte le situazioni che si presentano arrampicando, dai massi alle grandi vie su roccia.Caratteristiche CostruttiveLe Scarpa Instinct VS sono scarpette leggermente asimmetriche, ma non tanto come le loro sorelle Scarpa Drago; questo significa che per chi come me possiede il piede “greco”, con l’alluce più corto del secondo dito, sono scarpe che bene assecondano la forma del piede. Possiedono un camber non molto accentuato: la forma della punta della scarpetta non è particolarmente arcuata, ma neppure piatta: un giusto compromesso.La presenza di una intersuola di 1 mm circa e del sistema bitension di tensionamento la potrebbe far sembrare una scarpetta rigida, sensazione a cui contribuisce anche la presenza della mescola più rigida di Vibram, la XS Edge, che garantisce comunque una ottima qualità aderenza; in realtà dopo qualche tempo di utilizzo la scarpetta diviene un perfetto mix tra sensibilità e precisione.Le Scarpa Instinct VS sono scarpette con chiusura a velcro che richiamano molto da vicino le classiche “ballerine”. Di questa classe di scarpe mantengono la calzata, rapida ma che necessita decisione ed un po’ di forza. All’interno delle Instinct VS troviamo una particolare “calza” in rete che esalta la comodità e la sensazione di avere un guanto ai piedi. Il velcro, robusto ed ottimamente dimensionato, contribuisce ad una rapida quanto efficace chiusura.La Instinct VS è dotata, tra le prime scarpe in commercio, di abbondante gommatura anche sulla parte superiore della punta della scarpetta, cosa questa che facilita molto gli agganci di punta ed aggiunge motricità in situazioni ibride in cui la punta viene utilizzata per avere maggiore attrito sulla roccia. Il materiale con cui è assemblata la Scarpa Instinct VS è sintetico (microfibra).In ultimo, questa è una scarpa pensata per piedi con pianta mediamente larga, anche se la tipologia della chiusura e della calzata permette un buon utilizzo anche a piedi con pianta più stretta. La qualità costruttiva della Scarpa Instinct VS è risultata ottima: pur essendo una scarpa leggera (circa 470 gr al paio nella taglia 41.5), da un grande senso di robustezza e le finiture costruttive sono impeccabili.La Scarpa Instinct VS in dettaglioIl velcro di chiusura della Instinct è ben dimensionato e robusto, e permette di scegliere non solo la tensione di chiusura, ma anche l’angolo di chiusura, per poter bloccare meglio il piede all’interno della scarpa.La parte superiore della punta è abbondantemente gommato per facilitare gli agganci di punta, e non soloLa inusuale ma pratica e comoda “calza” interna della Instinct VSLa Instinct è una scarpetta moderatamente asimmetricaLe prestazioniCome va dunque questa scarpetta? A mio giudizio va davvero bene! È una scarpa che sorprende per la sua estrema duttilità di utilizzo. Anche se apparentemente può sembrare una scarpa specifica per indoor e boulder, io ho avuto modo di apprezzarla anche in falesia e su vie lunghe; il perfetto mix tra precisione e sensibilità che possiede permette di sfruttarla tanto in placca appoggiata e verticale, dove risulta molto efficace sui piccoli appoggi e buchetti, quanto su strapiombi e canne, quando è necessario spalmare, tallonare ed utilizzare la punta per utilizzare spigoli o bordi.Ho trovato il tallone della Scarpa Instinct VS un ottimo tallone, pensato soprattutto per chi ha piedi mediamente grandi; ad ogni modo il mio piede, di dimensioni medie, ha avuto modo di trovarsi benone, nonostante non riempisse perfettamente il volume a disposizione.Inoltre la particolare calza che possiede questa scarpa unita all’ottima chiusura velcro rendono impossibile “stallonare” la scarpetta durante tallonate impegnative, ovvero ritrovarsi a tallone nudo sulla roccia, cosa che invece mi è capitato, ahimè, sovente con altre scarpette.Sulle vie lunghe ho apprezzato sia la velocità con cui ho potuto togliere le scarpette e rimetterle senza poi dover metterci minuti a regolare la chiusura, sia la loro piacevole rigidità che permette di affaticare meno il piede.La Scarpa Instinct VS in azione in spalmo ed appoggio a Finale Ligure, dove ha dimostrato ottime performances in tutte le situazioni, e mi ha stupito soprattutto nei piccoli e terribili buchetti finalesiAnna è d’accordo con me: la Instinct VS in microappoggio sulla pietra finalese è estremamente efficace (qui su “su per giù”, 7a alle Striature Obese, Rian Cornei, il regno della scalata “braille”)A Toirano, la Instinct VS non ha cambiato le sue prestazioni: sempre precisa sulle taccheConclusioniDifficile trovare dei difetti a questa scarpetta: ed è forse questo il motivo della sua longevità sul mercato. Un consiglio: se volete trovarvi bene da subito, acquistatela dello stesso numero del vostro piede, al limite mezzo numero in meno; se la volete molto aggressiva, acquistatela al massimo un numero in meno, ma ricordatevi che difficilmente questa scarpetta cederà![prezzo-link link=""https://mountainreview.it/vai/scarpa-instinct-vs/""]Consulta tutte le recensioni per l'arrampicata"
679,"PETZL SUMMIT EVO","La piccozza Petzl Summit Evo è un ottimo strumento per tutti i tipi di escursioni alpine. E’ leggera ma allo stesso tempo robusta e pesante in testa, garantendo così una buona penetrazione anche sul ghiaccio.La forma leggermente curva e sagomata ne permette una facile estrazione dalla neve dura e dal ghiaccio anche su terreno ripido. Il manico con il grip è molto comodo e consente una impugnatura sicura. Paletta e lama sono in acciaio forgiato a caldo, il manico è in alluminio. Testa e punta hanno i fori per la dragonne / fettuccia. E’ disponibile in 3 lunghezze: 52 cm 59 cm 66 cm con un peso che oscilla tra i 400 ed i 450 grammi.La mia esperienza con la Petzl Summit EvoUso la piccozza Petzl Summit Evo da anni in alpinismo classico su ghiacciaio, in creste e in canali fino a 50 gradi e mi ha accompagnato in numerose e lunghe ascese oltre i 4.000 metri.Qui la utilizzo sulla cresta sommitale della Barre des Ecrins, vetta più alta interamente in Francia. Data la sua polivalenza e leggerezza la uso spesso con soddisfazione anche nelle gite scialpinistiche primaverili.Sulle pareti più ripide la abbino spesso ad una piccozza più tecnica (qui ero sul Monte Mantello, parete nord-ovest, nel gruppo Ortles Cevedale).Scegliendo la giusta lunghezza, inoltre, la piccozza è comoda anche come bastone su ghiacciaio o su pendio non molto ripido (qui ero quasi in vetta alla Punta Taviela).Qui la utilizzo sul Plateau sommitale dell’Alphubel verso Taschhorn e Dom, nella catena del Mischabel, tra i principali 4000 svizzeri.Ottima la capacità di penetrazione su neve dura, grazie all becca robusta in acciaio e alla leggera curvatura del manico.ConclusioniPosso dire che la piccozza Petzl Summit Evo è ormai per me una compagna inseparabile di cui apprezzo innanzitutto la versatilità e la leggerezza, unita a prestazioni che tolgono dagli impicci anche su terreno moderatamente tecnico. La trovo particolarmente adatta a gite scialpinistiche dove si incontrano pendenze o tratti di misto che necessitano di una piccozza “vera” e affidabile ma - allo stesso tempo - che non pesi troppo.[prezzo-link link=""https://mountainreview.it/vai/petzl-summit-evo/""]"
688,"SALEWA ULTRA TRAIN 22","Confesso che non ho mai avuto uno zaino con materiali così all'avanguardia: appena indossato mi sono subito resa conto conto che l'avrei adottato per tante delle mie attività di montagna.Al primo utilizzo del Salewa Ultra Train per un’uscita di escursionismo nelle Orobie, ho capito come il mio rapporto con lo zaino nelle giornate più calde sarebbe cambiato, e in meglio. A parte la comodità dovuta al bilanciamento del peso e al perfetto avvolgimento degli spallacci, il suo design Dry Back si è dimostrato performante&nbsp; e con una notevole traspirabilità. Cosa per me importante, perché in salita con il sole a picco prima di mezzogiorno la mia schiena non fa altro che sudare.[gallery columns=""
2"" size=""full"" link=""none"" ids=""eyJ1cmwiOiJodHRwczpcL1wvbW91bnRhaW5yZXZpZXcuaXRcL3dwLWNvbnRlbnRcL3VwbG9hZHNcLzIwMjBcLzExXC9TYWxld2FfVWx0cmFfVHJhaW5fMjJMX1phaW5vXzA0LmpwZyIsInRpdGxlIjoiU2FsZXdhX1VsdHJhX1RyYWluXzIyTF9aYWlub18wNCIsImNhcHRpb24iOiIiLCJhbHQiOiIiLCJkZXNjcmlwdGlvbiI6IiJ9,eyJ1cmwiOiJodHRwczpcL1wvbW91bnRhaW5yZXZpZXcuaXRcL3dwLWNvbnRlbnRcL3VwbG9hZHNcLzIwMjBcLzExXC9TYWxld2FfVWx0cmFfVHJhaW5fMjJMX1phaW5vXzAzLWNvcHkuanBnIiwidGl0bGUiOiJTYWxld2FfVWx0cmFfVHJhaW5fMjJMX1phaW5vXzAzIGNvcHkiLCJjYXB0aW9uIjoiIiwiYWx0IjoiU2FsZXdhIFVsdHJhIFRyYWluIHJlY2Vuc2lvbmUiLCJkZXNjcmlwdGlvbiI6IiJ9""]Il Salewa Ultra Train è indicato, oltre che per l’’escursionismo in montagna, per lo speed hiking e l’allenamento in quota. Secondo me, il primo punto di forza è dato dalla leggerezza (430 gr.): anche pieno sembra quasi di non averlo. Altro elemento a suo favore è l'estrema cura dei dettagli.Il Salewa Ultra Train in dettaglioTasca frontale e lateraleLo zaino è l’oggetto quasi più personale dell’escursionista in quanto contiene tutto quello che serve per l’uscita in montagna. Offre una scelta di colori anche molto belli (specialmente il fucsia) e una stampa con sublimazione riflettente che aumenta la visibilità quando si parte o arriva con il buio .Mi piacciono in particolare i dettagli molto curati dell’Ultra Train: accesso laterale diretto per oggetti come il gilet (o il cioccolato), un accesso frontale e una chiusura superiore con una fibbia magnetica apribile con una sola mano. Sotto questa fibbia si trova la tasca di sicurezza con zip dove tenere chiavi e oggetti di valore.Tasca di sicurezza con zip e portachiaviSono davvero tanti comparti, perché le tasche laterali a destra e sinistra sono doppie - una più profonda (comoda per la mia borraccia di 1 litro) e una più piccola dove metto il cellulare che uso per fare fotografie. Questo è facilmente accessibile senza dover togliere lo zaino. Lo zaino è inoltre predisposto con un’uscita per sistema di idratazione camel-bag.Con i 22 litri è il più capiente tra gli Ultra Train di SalewaConclusioniQuesto zaino con design Dry Back rispetta in pieno la promessa di ridurre il sudore della schiena durante lo speed hiking e le attività aerobiche intense. Messo alla prova in più uscite, tra i 1.200 mt di Spiazzi di Gromo fino ai 2.225 mt di quota della Grotta dei Pagani in Presolana, il risultato è uno zaino che ti consente di mantenere la schiena asciutta anche nelle giornate più calde e offre traspirabilità, una buona circolazione dell’aria e una leggerezza invidiabile. Il tutto grazie a materiali innovativi e a un design davvero funzionale. La recensione non può che essere quindi molto positiva.Lo schienale traspirante Dry Back[prezzo-link link=""https://mountainreview.it/vai/salewa-ultra-train-22/""]"
701,"BEAL JOKER 9.1","Uso da diversi anni la Beal Joker, motivo per cui ho deciso di pubblicare una recensione approfondita su questa corda. Questa è la terza Joker che acquisto, dopo aver messo in cantina due modelli vecchi e consumati, ma che ancora fanno il loro sporco lavoro. In questi anni ho avuto modo di scalare con tante altre corde, di diverse marche, ma ormai sento di avere una confidenza particolare con questo modello. Vediamo i suoi punti di forza.La Beal Joker in dettaglio[embed]https://youtu.be/tYVNzFv0G7M[/embed]Notevole confidenza d’uso, corda facile da maneggiare e leggeraLa Beal Joker, 9,1mm, è stata la prima corda sul mercato con un diametro così sottile a soddisfare tutti i requisiti necessari all’omologazione. La volontà della casa produttrice quindi è stata quella di offrire una corda di alto livello tecnico per arrampicatori esperti, mantenendo gli standard di sicurezza alti.Non solo per arrampicata sportiva, infatti la corda è omologata, oltre che come corda singola, anche come mezza corda e gemellare. Inoltre il trattamento dry garantisce un uso sicuro e duraturo anche in ambiente alpino (misto roccia e neve)Joker in ambiente alpino misto roccia e neveHo utilizzato spezzoni di un vecchio modello della Joker per salite di ampio respiro in ambiente alpino, ad esempio sulla cresta Biancograt del BerninaCompattezza e coesione della cordaDa qualche anno a questa parte inoltre la Beal Joker beneficia del metodo di produzione Unicore; di cosa si tratta? di un sistema di costruzione della calza finalizzato a creare solidità tra calza e anima. Ciò rende la corda più sicura in caso di abrasioni e tagli della parte esterna. In rete è possibile trovare diversi video di test con sovraccarico con calza abrasa. Guardare per credere!Costruzione UnicoreQuesta tecnologia di costruzione, coniugata al trattamento Thermo Fluid (maggiore compattezza delle fibre della guaina),&nbsp; garantisce una compattezza e coesione maggiore della struttura intera della corda; anche dopo diversi anni di utilizzo si evitano i rigonfiamenti a coda di gatto tipici delle corde consumate.Corda perfomante e tecnica, prestare attenzione in fase di assicurazione allo scorrimento nei dispositivi bloccantiCompattezza e sottigliezza hanno in alcuni casi anche dei contro, infatti almeno per i primi 3 / 4 utilizzi bisogna prestare molta attenzione al modo di assicurare. La corda scorre facilmente dentro i dispositivi di assicurazione classici, occorre quindi prestare più attenzione del solito.Con l’uso e con l’ammoribirdirsi della corda questo inconveniente sparisce del tutto. Si tratta più che un limite della Joker, di una caratteristica intrinseca alle corde di questo diametro.Attenzione allo scorrimento nel dispositivo di assicurazione!Un altro aspetto delicato di questa corda è la sua dinamicità, tipica delle corde Beal. Rispetto a corde similari sul mercato, la percentuale di allungamento dinamica è piuttosto accentuata (35%). Fate quindi attenzione a tenere una sicura più corta nei primi metri per evitare che il primo di cordata arrivi a terra.ConclusioniIn conclusione ho apprezzato molto la polivalenza e la leggerezza di questo modello, adatto sia alle salite in ambiente, sia per la ricerca di prestazioni sportive.Ci tengo a sottolineare che non si tratta di un modello adatto a tutti, ma solo agli arrampicatori di buon livello, che apprezzano il peso minimo e che hanno una buona esperienza nell’assicurazione del primo di cordata.In particolare, data la dinamicità tipica delle corde Beal, preparatevi a cadute lunghe e decisamente dinamiche :)[prezzo-link link=""https://mountainreview.it/vai/beal-joker-9-1-2/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
714,"BLACK DIAMOND VAPOR 2020","Il casco Black Diamond Vapor è un casco che subito ti stupisce per un motivo: è pieno di prese d'aria, sembra quasi un casco da ciclismo. Poi quando lo prendi in mano capisci anche che è super leggero.Quando lo metti in testa lo trovi anche super comodo e non lo molli più. In più è molto sicuro e ve lo posso dimostrare in questa recensione.Ma partiamo dall'inizio: la Black Diamond con il Vapor ha voluto fare un casco con un volume ridotto, in modo che il climber fosse protetto, ma allo stesso tempo non avesse in testa un affare gigante, che oltre a dare fastidio quando si arrampica fosse anche brutto.Sfido chiunque a non aver pensato ""che brutta questa mia foto con il casco! ho una testa enorme""; voglia o no anche l'estetica conta. In ogni caso Black Diamond ha fatto come al solito le cose per bene, portando nel mondo dell'alpinismo le&nbsp; innovazioni dei caschi già viste sulle due ruote: il casco è composto da un guscio di EPS (polistirene espanso) rinforzato con fibre di carbonio e una maglia di kevlar. La ratio di questa costruzione è avere il polisterene che assorbe l'urto, ma per rinforzarlo e tenerlo unito durante l'urto viene aggiunta la fibra di carbonio e il kevlar.Con questo tipo di costruzione i progettisti di Black Diamond sono riusciti a ridurre il volume, mantenendo le prestazioni di sicurezza del casco.Il materiale EPS rinforzato e poi protetto da una copertura sottile in policarbonato; in effetti per tenere basso il peso del casco, questa copertura è molto sottile, per cui già dopo poco uscite in montagna è rovinata.Questa copertura per me è necessaria in un casco e onestamente non mi piacciono i caschi senza; questo strato in policarbonato rende il casco più ""scivoloso"": così il casco tende a impuntare di meno in caso di caduta e inoltre questo strato distribuisce su un'area maggiore l'energia d'urto di un eventuale sasso.Il sistema di ritenuta del casco Vapor è costituito da una fibbia regolabile, comoda e protetta da una piccola spugna. La regolazione sulla testa è possibile tramite due cricchetti laterali sulla nuca; non abbiamo il sistema a rotella di altri caschi, ma comunque il sistema disponibile è molto efficace: una volta regolato non si allenta e si può regolarlo anche con i guanti. Nota per chi ha i capelli lunghi e fa la coda quando mette il casco, si riesce a far uscire la coda tra il guscio e il sistema di regolazione senza problemi.Quindi con questo design minimale Black Diamond ha ridotto il peso totale del casco nella taglia L a 210 g. Non così leggero come il Sirocco di Petzl - 170 g - che però ha una parte del polistirene non protetta. Se pensiamo che un berretto in lana pesa circa 70-80 g ci rendiamo conto che alla fine non usare il casco in falesia è solo una questione di gusti, non sicuramente di peso o scomodità.Sul campo in effetti non ti accorgi di indossarlo e tendi anche ad urtarlo meno contro le rocce in passaggi angusti. Quando scali in placca o quando ti devi schiacciare alla parete questo casco non ingombra per niente.Le clip per la frontale sono invece la parte meno riuscita del casco, sono troppo sottili e un po' deboli. Nel sito Black Diamond è scritto che possono anche essere rimosse quando non servono...non fatelo perché non riuscirete più a rimontarle (se non con dell'attack).Queste clip sono infatti inserite per interferenza direttamente nel polistirolo, ma su questo materiale non riesci a fare una tenuta di questo tipo affidabile nel tempo, il materiale dopo un po' si rilassa e la clip comincia a ballare.Nel complesso un ottimo casco. Perché è leggero, è esteticamente molto bello ed è offerto in molti colori. Ed è sicuramente sicuro.Nel 2019 ho avuto un brutto incidente in montagna: sono venuto giù da una via di misto da circa 10 metri, cadendo al suolo sulla neve. Ho preso una gran botta sulla schiena, sbottonando tutte le protezioni tra me e il suolo. Qualche ora dopo al pronto soccorso, quando mi hanno chiesto se avevo battuto la testa o se avevo male al collo, ho sempre risposto negativamente. Anche le radiografie hanno dimostrato che non c'erano danni alla testa.Alla sera, quando siamo rientrati a casa, abbiamo preso in mano tutta la mia attrezzatura e solo in quel momento ci siamo accorti che il mio casco Vapor era in pezzi. Il mio casco aveva fatto esattamente quello per cui è stato progettato: ha assorbito tutta l'energia dell'urto, rompendosi, ma niente di questa energia distruttiva è arrivata alla mia testa.(per la cronaca - fortuna incredibile - non mi sono rotto nulla in quell'incidente)Due mesi dopo ho ricomprato lo stesso casco.[prezzo-link link=""https://mountainreview.it/vai/black-diamond-vapor/""]Consulta tutte le recensioni per l'arrampicata"
731,"FIVEFINGERS V-TRAIL 2.0 DONNA","Una premessa: parlare di scarpe minimaliste richiede di parlare un minimo della corsa minimalista. In questo articolo del blog ho quindi affrontato la questione, rispondendo ad una serie di domande.Parlando invece delle FiveFingers V-Trail 2.0, le ho provate in questi mesi tra camminate e corse in montagna. Ci sono ormai tanti brand che propongono almeno un modello per la corsa minimalista o “barefoot running” e tra questi, molti hanno anche un modello per il trail.Si tratta di un tipo di scarpe che è quasi un ossimoro: la corsa naturale è basata sul contatto diretto tra piede e terreno, cosa che non è sempre desiderabile quando si corre su sassi. Infatti, una scarpa da trail minimalista è necessariamente un compromesso e ogni corridore ha la propria opinione su quali aspetti della corsa barefoot o della protezione del piede in montagna deve sacrificare.Per anni non ho voluto sacrificare nulla della scelta minimalista a scapito della protezione del piede: la mia prima gara di trail la feci con le FiveFingers di strada (Bikila, il modello non esiste più). All’epoca, la proposta di Vibram per il trail erano le KSO-Trek, che avevano una suola molto spessa e rigida – mi ricordava la gomma di una macchina – e mi rifiutai di usarle perché annullavano la sensibilità sotto il piede.Di recente sono ritornata alle FiveFingers dopo una lunga parentesi e ho comprato le V-Run per correre in città. Poco dopo si è presentata l’opportunità di avere, per un test, queste V-Trail. E perché no, ho pensato? Non le avevo neanche guardate sul sito prima di ricevere il pacchetto per posta. Ecco le prime impressioni quando ho aperto la confezione:Trovo più belle le V-Run, ma la differenza non è enorme.Le ho trovate meno belle che le V-Run (eh, sì, anche l’estetica conta…)Ho piegato la scarpa per il test “rigidità suola” e mi è sembrato che, pur essendo molto più rigida che la V-Run di strada, era meno rigida che le vecchie KSO-Trek. Buono!Mi sono chiesta a cosa servisse, su una scarpa minimalista, il giro-caviglia alto e rigido (assente nelle vecchie KSO-Trek)Sono poi passata alla prova su terreno, approfittando dei piani estivi di andare in montagna. L’idea era confrontare le FiveFingers V-Trail con le ultime scarpe da trail da me usate (le Altra Lone Peak 3.0) e con le mie V-Run, che potevo usare anche su sentieri.Nella nebbia ho apprezzato il materiale idrorepellente e caldo della V-Trail.La FiveFingers V-Trail si indossa con difficoltà. Bisogna slacciare al massimo le stringhe per riuscire ad infilare le dita al posto giusto perché il giro caviglia rigido impedisce il movimento del piede mentre si infila la scarpa. Ma una volta indossata la sensazione al piede è ottima.Sono molto più calde che le V-Run. In pieno agosto questo aspetto inizialmente mi ha fatto paura, ma poi ho molto apprezzato il calduccio: in montagna, appena fa nuvolo o si becca un po’ di pioggia, è facile avere freddo con i piedi quasi nudi.Confronto tra la suola della V-Run (sinistra) e la V-Trail (destra).La suola è molto buona! Buon grip su terriccio e sul fango. Il grip è decisamente superiore a quello delle mie vecchie Altra. Però sulla ghiaia, non per mancato grip, ma per il dolore della roccia che si muove sotto il piede, non sono riuscita a correre. Si tratta qui in generale di un limite della corsa barefoot in montagna e non delle FiveFingers.Ottimo grip, anche sul bagnato.Ci sono scarpe minimaliste che ammorbidiscono di più il contatto col terreno, ma chiaramente sono meno minimaliste (suole più spesse e meno flessibili). È questione di gusto: io preferisco correre più piano sulla ghiaia piuttosto che adottare lo pseudo-barefoot. O sennò, posso abbandonare ogni pretesa di star facendo corsa minimalista, e correre con le mie ottime Altra.Giro caviglia alto e rigido delle V-Trail vs. quello basso e morbido delle V-Run.Dopo il test sul terreno continua a non piacermi particolarmente l’estetica del verde ospedale ed il giro caviglia alto. Ma soprattutto, continuo a chiedermi a cosa serva questo supporto della caviglia.Uno dei grossi vantaggi della corsa minimalista è la stabilità che va a proteggere soprattutto la caviglia da torsioni. Questo lavoro lo fa il contatto diretto col terreno. Infatti, già le Altra, che non sono minimaliste ma sono zero-drop, mi danno un’altissima stabilità e non sento la necessità di una caviglia più protetta.Finisco con una confessione: durante la terza corsa in montagna con le V-Trail ho rotto il mignolo del piede destro! Infatti, è il secondo dito piccolo del piede che rompo con le FiveFingers (l’ultima volta nel 2013, piede sinistro). Anche questo e’, secondo me, un limite della corsa minimalista in montagna, e non delle FiveFingers in particolare: il piede è, per definizione, non protetto. Ci sono scarpe “minimaliste” che proteggono di più il piede, ma lo fanno a forza di diventare meno minimaliste…Insomma, le FiveFingers V-Trail mi sono molto piaciute, l’aspetto più negativo essendo il giro caviglia alto che ho trovato inutile. Ma attenzione: bisogna essere consapevoli in che cosa ci si butta quando si sceglie una scarpa di questo tipo per correre in montagna. Le dita sono libere e, quindi, esposte a colpi contro sassi, rami, etc. Bisogna quindi avere la giusta preparazione per non farsi male, o - in alternativa - essere molto ""tosti"" e resistenti.[prezzo-link link=""https://mountainreview.it/vai/fivefingers-v-trail-2-0-donna/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
741,"MAMMUT BARRYVOX","Quando ho deciso di scrivere questa recensione ho riflettuto per un po’ su quali informazioni sarebbe stato più interessante raccontare. Poi mi sono posto una semplice domanda, ovvero: “cosa si desidera avere da un apparecchio ARTVA?”La prima risposta che mi è venuta è: non doverlo mai usare davvero… Ma nel malaugurato caso in cui fosse necessario, quello che vorrei avere in mano è un dispositivo facile da usare, affidabile e robusto.Dopo un anno di utilizzo posso dire che l'ARTVA Mammut Barryvox ha tutte queste caratteristiche e anche qualcuna in più. Non a torto è considerato uno dei migliori ARTVA in commercio. Ma entriamo nel dettaglio.ARTVA Mammut Barryvox in dettaglioIl Barrivox è il modello base della casa svizzera, destinato all’utilizzo non professionale, ma presenta tutte le caratteristiche di un prodotto estremamente valido e sofisticato. Come quasi tutti i modelli più recenti, è dotato di tecnologia digitale a tre antenne ed un elevato range di lavoro, dichiarato in circa 70m di portata in un corridoio di circa 70m.Non è nelle mie possibilità fare un test delle caratteristiche tecniche del dispositivo. Vorrei però evidenziare alcuni dettagli costruttivi che rendono questo dispositivo particolarmente comodo e semplice da utilizzare.Ricordiamo infatti che un ARTVA viene usato in caso di valanga e quindi in condizioni di grande stress da parte di un soccorritore non professionista. In queste condizioni i dettagli quindi possono letteralmente fare la differenza tra la vita e la morte.I comandi sono di grandi dimensioni, facilmente manovrabili anche indossando dei guanti e ben visibili in ogni condizione meteo grazie al brillante colore arancione. Il display da 2” è ampio e dotato di retroilluminazione automatica per aiutare nelle condizioni di bassa visibilità. Inoltre, a differenza dei normali LCD è leggibile anche indossando occhiali da sole con lenti polarizzanti.Sia l’accensione che la commutazione tra le funzioni avvengono tramite un comodo cursore a tre posizioni (OFF/SEND/SEARCH). Per evitare commutazioni accidentali, lo spostamento del cursore dalla modalità di sicurezza (SEND) a quelle di ricerca (SEARCH) e spegnimento (OFF) può avvenire solo con la pressione contemporanea di un pulsante di sblocco contrassegnato da un lucchetto.Altre caratteristiche che trovo interessanti:in modalità SEARCH il cursore diventa sporgente dalla scocca, in caso di necessità basta premere l’evidente “sporgenza” arancione per passare in modo rapido e sicuro alla modalità SEND.il Barryvox è dotato di funzione ""auto revert"": se un soccorritore non si muove per 4 minuti (probabilmente perché travolto da una valanga secondaria), passa automaticamente alla modalità SEND.L’ARTVA Mammut Barryvox viene indossato inserendolo in un’apposito alloggiamento sorretto da una robusta imbragatura. Questa è provvista di bretelle regolabili che permettono di mantenerlo saldamente in posizione.La custodia ha alcune caratteristiche di sicurezza interessanti:il dispositivo ha forma asimmetrica e si incastra solo con il display rivolto verso il corpo. In questo modo display e pulsanti restano sempre protetti.la forma del contenitore permette di riporre il Barryvox solo se è impostato in modalità OFF o SENDnel caso sia in modalità SEARCH l’inserimento causa la pressione del pulsante sporgente che commuta l’ARTVA in modo SEND.il pulsante di sblocco risulta nascosto e inaccessibile una volta che l’ARTVA è nella custodia, in questo modo non è possibile spegnerlo inavvertitamente.All’accensione il dispositivo fa un test di autodiagnosi per verificare il corretto funzionamento e in caso positivo emette tre toni ascendenti e il display mostra la scritta “OK”.Il livello di carica delle batterie (3 x AAA) viene mostrato costantemente e devo dire che per la mia esperienza hanno una durata notevole, che copre ampiamente una stagione intera. Le mie sono ancora al 90% dopo 12 mesi, non male considerando che ho fatto da una decina di uscite (tristemente interrotte dal lockdown) ed una mattinata di prove di ricerca nella neve.Una volta estratto dalla custodia il Barryvox rimane assicurato all’imbrago tramite un robusto cordino elastico che permette di muoversi liberamente nelle manovre di ricerca, senza rischiare di farlo cadere.In modalità SEARCH il dispositivo ricerca il segnale trasmesso da un altro ARTVA. Appena rilevato un segnale il display mostra la direzione in cui muoversi, la distanza stimata ed emette un suono cadenzato che passa da tono “alto” a tono “basso” se ci si muove nella direzione sbagliata, coadiuvando le indicazioni visive.Da evidenziare la funzione “direzione inversa” che segnala di girarsi di 180° se stanno seguendo le indicazioni al contrario allontanandosi dal sepolto. Quando la distanza rilevata è sotto i tre metri il display cambia aspetto automaticamente ed invita a passare dalla ricerca sommaria alla “ricerca fine” scorrendo lentamente l’ARTVA sulla superficie della neve.E’ prevista anche la rilevazione di sepolti multipli. In questo caso sul display viene mostrato un simbolo esemplificativo che raffigura più “omini”. Una volta individuato un sepolto è possibile marcarlo come ""trovato” col pulsante arancione anteriore multifunzione e proseguire nella ricerca degli altri sepolti.Segnalo infine una cosa da non trascurare: il software del Barryvox è aggiornabile. Mammut rilascia periodicamente degli aggiornamenti che aggiungono o migliorano le funzionalità del dispositivo, garantendo di avere sempre un dispositivo al top.Questi aggiornamenti possono essere fatti installare presso un negoziante autorizzato o anche in modalità “peer to peer” trasferendo il software direttamente da un altro Barryvox già aggiornato.Al momento della stesura di questa recensione ho da poco ricevuto una mail da Mammut che mi informa che è stato rilasciato il firmware “Barryheart” versione 3.4. Per essere informati via e-mail dei rilasci è sufficiente registrare il serial-number del Barryvox sul sito della Mammut.Questo permette tra le altre cose di estendere gratuitamente la garanzia del prodotto a 5 anni. Niente male.ConclusioniL'ARTVA Mammut Barryvox è un ottimo prodotto che, come tutti gli ARTVA, richiede innanzitutto un’adeguata formazione per sapere come comportarsi in caso di emergenza. Tuttavia, la cura per i dettagli e la semplicità di utilizzo ne fanno un dispositivo estremamente valido ed affidabile. Un dispositivo da tenere con sé in tutte le escursioni fuori dalle piste battute, che siano di scialpinismo, con le ciaspole o coi ramponi.Inoltre, la possibilità di aggiornare il firmware permette di avere un dispositivo sempre al massimo delle prestazioni.Il costo è mediamente più alto dei prodotti della concorrenza, ma vista la qualità del prodotto mi sento di dire che sulla sicurezza è meglio non risparmiare.Segnalo che esiste anche la versione Barryvox S, che è dotata di funzionalità ancora più avanzate, come la ricerca in modalità analogica o la possibilità di personalizzare l’interfaccia. Per quella che è la mia esperienza la versione “base” è già più che sufficiente per un uso non professionale.[prezzo-link link=""https://mountainreview.it/vai/mammut-barryvox/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
755,"CRAZY VEST FLASH","Prima di parlare del gilet Crazy Vest Flash devo fare una premessa.La mia pratica nel campo del trail running non ha mai raggiunto livelli agonistici esagerati, però mi ha insegnato (o meglio, mi ha confermato) l’importanza della gestione del “calore” durante l’attività in montagna. Ho imparato a conoscere meglio il mio corpo e a capire che un ritmo di progressione costante all’interno della zona aerobica è l’ideale per ottimizzare lo sforzo e mantenere costante la temperatura corporea, evitando eccessivi raffreddamenti o surriscaldamenti. Questo diventa fondamentale soprattutto in inverno o con clima freddo e ventoso, quando una sudata eccessiva seguita da una sosta (forzata o meno) può portare rapidamente a colpi di freddo e ipotermia.Tutto ciò mi ha portato con il tempo a privilegiare - per la fase di salita - capi estremamente leggeri e traspiranti, in grado però di fornire una protezione dal vento solo dove serve, cioé sul petto e su parte della schiena. Capi non isolanti, quindi, ma che facciano da “filtro” intelligente tra la temperatura del corpo e quella esterna. Cosa che il gilet Crazy Vest Flash ha dimostrato bene di saper fare.In questi mesi l’ho usato un po’ dappertutto: uscite di trail running serali “mordi e fuggi”, escursioni veloci a oltre 3.000 metri, uscite in mountain bike, arrampicate e vie ferrate.Il Crazy Vest Flash in dettaglioIl primo contatto con il gilet della Crazy è all’insegna dell’impalpabilità: peso piuma e tessuti super-sottili. Indossato, se non fosse per l’effetto fasciante, non lo si percepirebbe neppure.La vestibilità è molto attillata, da capo da trail, ma rimane comoda senza comprimere o limitare i movimenti. Diciamo però che se si prevede di utilizzarlo molto in inverno, quindi con al di sotto uno strato termico leggero, potrebbe essere una buona idea una taglia in più.Il gilet è composto da un mix studiato di materiali: la parte frontale in tessuto antivento e idrorepellente, i fianchi in tessuto antivento elastico e la schiena (in corrispondenza dello zaino) in rete traspirante.[embed]https://www.youtube.com/watch?v=NubQbDykNxo&amp;feature=youtu.be[/embed]I diversi materiali raggiungono il duplice obiettivo di riparare dal vento (e anche da una pioggia fine) e di consentire un’ottima traspirazione sui fianchi e sulla schiena. Mantenendo un’andatura sostenuta ma costante, in soglia aerobica, si è protetti anche con temperature relativamente basse (5-10°) con poco vento, oppure con forte vento a temperature più alte (10-20°).&nbsp;La comprimibilità è ottima (entra senza problemi anche nel marsupio da trail) e il DNA “corsaiolo” del gilet Crazy Vest Flash è evidente anche dalle tasche sulla schiena, utili anche per un uso in mountain bike.Ulteriori dettagli di qualità sono dati dal logo serigrafato in colore riflettente e dalla fascia in vita in materiale elastico e gommato (antiscivolo).&nbsp;ConclusioniIl gilet Crazy Vest Flash è oggettivamente un gran bel capo, curato nei materiali e nel design. Molto allineato come prestazioni al Karpos Lavaredo Vest che già avevo, solo più versatile per il running in virtù delle tasche sulla schiena.Si tratta di un capo che sposa in pieno la filosofia “fast &amp; light” dell’azienda Crazy e che ha una grande versatilità di utilizzo: trail running ma anche mountain bike, escursionismo veloce e - sicuramente - anche le salite con sci e pelli. Insomma, un gilet che si infila in qualsiasi tasca dello zaino (o nel marsupio) e ci si porta dietro senza pentirsene. Personalmente, è entrato di diritto nel mio “file excel” delle cose da montagna per tutte le stagioni e (quasi) tutte le attività.[prezzo-link prezzo=""85""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
765,"OUTDOOR RESEARCH WOOLLY SENSOR LINERS","Outdoor Research è un'azienda americana con prodotti molto diffusi in Europa e in diverse parti del mondo ma con nessuno store in Italia, pertanto non è semplice reperire i loro prodotti. Tuttavia sono riuscito a venire in possesso di un paio di guanti di loro produzione: i Sensor Liners. Guanti 100% in lana merino con garanzia a vita. In passato sono rimasto sorpreso delle prestazione di capi in questo materiale e anche in questo caso la regola è stata confermata.I guanti Outdoor Research Woolly Sensor Liners in dettaglioI guanti Outdoor Research sono in merino, ma quasi davvero non sembra di indossare un capo in lana: il tessuto è sottile e leggero al pari dei soliti materiali sintetici. Ma, a differenza di questi, è decisamente caldo e si adatta meglio a condizioni più diverse.Da segnalare il materiale nella punta di indice e pollice che li rende touchscreen-friendly. Per la prima volta posso dire che usare il cellulare coi guanti o senza è pressoché indifferente: sia i touch che gli swype sono precisi e veloci, la perdita di sensibilità è quasi impercettibile.Personalmente questo lo trovo un bel vantaggio: è possibile aprire la tasca col cellulare senza impicci e magari scattare una foto o rispondere ad un messaggio in inverno come lo si fa in estate, senza dover togliere i guanti.La vestibilità è davvero ottima, con o senza orologio. Spesso i guanti “premono” sul polso e obbligano a tenere il GPS nascosto all’interno degli stessi, il che è molto fastidioso specie se si è in gara o se si sta seguendo una traccia. Questi guanti Outdoor Research sono invece morbidi e si adattano bene al modo in cui li si decide di indossare.Attenzione però alle taglie: vestono larghi e col lavaggio non cedono di un millimetro. Io sono alto 175 cm con corporatura media, ho acquistato una taglia M ma la S sarebbe stata decisamente più indicata.Riguardo alle prestazioni, si tratta di un guanto di media stagione. Tuttavia protegge più di quanto il suo peso e spessore farebbero immaginare, con in più il grande vantaggio di avere un range di temperature di comfort molto ampio. Su questo fattore le performance del merinos sono impareggiabili. Li ho utilizzati durante una gara di 6 ore, in partenza 8 gradi con forte umidità e attorno a mezzogiorno circa 16 gradi con sole. Durante tutta la gara non li ho mai tolti e non mi hanno fatto sudare minimamente, mantenendo un comfort sempre ottimale.In un impeto di fiducia li ho utilizzati durante un trail in montagna a 2000 metri con temperature attorno agli zero gradi e leggero vento. Incredibile ma vero, appena scaldato il corpo i guanti hanno fanno il loro dovere mantenendo sempre le mani calde. Meglio di quanto fanno guanti decisamente più ingombranti e pesanti. Se poi li si associa ad una copri-moffola si riescono ad affrontare climi anche più rigidi senza grossi problemi. Non li consiglierei per una spedizione alpinistica, ma quando la necessità è quella di risparmiare peso sono una soluzione efficace con un ingombro minimo.La protezione all’acqua è limitata ma non nulla, diciamo che ci si può giocare a palle di neve per qualche decina di minuti prima di iniziare a sentire l’umidità, inoltre ha il vantaggio di asciugare abbastanza velocemente, non tanto quanto un capo sintetico, ma neppure come uno in lana tradizionale.ConclusioniIn definitiva, i guanti Woolly Sensor Liners di Outdoor Research sono un prodotto veramente valido. Li si indossa e si dimentica di averli.Consigliatissimi per chi tende ad avere le mani fredde e vuole avere un prodotto leggero e poco ingombrante, ma anche un valido alleato per i momenti in cui la temperatura si fa più rigida.Volendo fare un confronto con altri prodotti di questa categoria devo dire che senza ombra di dubbio sono i migliori guanti che abbia mai posseduto. Per contro il prezzo è circa il doppio della concorrenza, cosa giustificata probabilmente dall’uso di un materiale naturale (lana merino) al posto di uno sintetico.[prezzo-link link=""https://mountainreview.it/vai/outdoor-research-woolly-sensor-liners/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
777,"RAB BALTORO","Una premessa sui guantiI guanti forse sono la parte di abbigliamento da montagna più personale, più difficile da scegliere, proprio perché ognuno, quando trattasi di mani (e piedi) ha sensibilità e resistenza diversa al freddo.Inoltre i guanti sono anche il componente più difficile da costruire: se infatti prendiamo in mano un guanto invernale possiamo vedere quante cuciture servano per coprire ogni singolo dito. Proviamo poi a immaginare di usare diversi strati tecnici da combinare assieme (membrana isolante, isolamento, strato esterno con grip): la complicazione aumenta via via. Tutto questo con l'obiettivo di garantire caldo, protezione e manualità (la famosa dexterity dei cataloghi inglesi).Detto in altro modo: con le giuste informazioni è difficile sbagliare un guscio, mediamente va sempre bene. Ma invece è molto facile sbagliare i guanti.Inoltre per molte aziende di abbigliamento il guanto rimane pure sempre un ""accessorio"", ed il rischio è che questo componente sia visto come completamento di catalogo. Non così per RAB; marchio poco conosciuto e soprattutto poco distribuito sul mercato italiano ma che merita grande attenzione per piumini e guanti. I loro prodotti invernali sono testati nelle difficili condizioni del winter climbing in Scozia, dove vento, umido e freddo concorrono a creare un mix veramente letale per l'alpinista.I guanti Rab Baltoro in dettaglioIn questa recensione vorrei parlarvi dei guanti Rab Baltoro. E’ una recensione non di primo uso ma di ciclo di vita: ormai sono arrivata alla fine della vita utile di questi guanti e posso raccontarvi come vanno, quanto caldo tengono e quanto durano.Il Baltoro è per RAB un guanto di media imbottitura in softshell. La costruzione di questo guanto è: isolamento in Primaloft e pile sulla parte superiore della mano, pelle sul palmo e le dita per garantire presa e resistenza all'abrasione, Cordura stretch come guscio esterno.Il guanto ha una ""ghetta"" che permette di essere chiusa sulla manica , garantendo l'isolamento del sistema mano e braccia. Non è un guanto in gore-tex perché la funzione di questa membrana è fatta dal materiale Matrix del guscio: trattasi di un materiale stretch con resistenza al vento, acqua e traspirabile.Uno degli aspetti difficili per riuscire a scegliere un guanto è averlo caldo per le attività che si vogliono fare, ma che allo stesso tempo sia traspirante a sufficienza (in base anche a quanto sudiamo) in modo che la mano rimanga asciutta. Se la mano rimane bagnata di sudore, è un attimo che si raffreddi molto non appena fa un po' di aria; tipo su una cresta in una gita di scialpinismo o su una via di misto. Quindi indovinare la giusta membrana per garantire traspirabilità ma nel contempo resistenza dal vento è essenziale per chi vuole costruire un guanto caldo per attività outdoor invernali.Ho comprato questi guanti nell’autunno del 2015 quando ancora vivevo in Inghilterra. Li avevo comprati per sciare e fare ghiaccio, ma alla fine li uso in qualsiasi situazione in cui devo tenere le mani al caldo.Io non sono una che in genere ha problemi di freddo, ma ogni tanto ho le mani e i piedi freddi, specialmente durante le gite di scialpinismo più lunghe dove sento maggiormente la fatica. In scialpinismo tengo i guanti Rab Baltoro per la discesa; appena arrivata in cima cambio i guanti leggeri usati in salita con questi, che riescono a tenermi le mani calde per tutto il resto della discesa.Una volta ho potuto apprezzare la loro termicità dopo averli prestati al mio ragazzo: in una gita di scialpinismo è arrivato in cima con le mani completamente ghiacciate e non riusciva a scaldarle pur usando i suoi guanti grossi; gli ho ceduto i miei guanti Baltoro e dopo poco è stato meglio (per la cronaca li ha comprati la settimana dopo).Andrea sulla neve dei Cadini di Misurina, anche lui con i Baltoro sempre sulle mani.Su ghiaccio riesco a usare questi guanti anche da prima, se fa particolarmente freddo. Si riescono a piantare viti nel ghiaccio senza troppi problemi e a moschettonare la corda nei rinvii. Su una fredda via di misto mi è spesso capitato anche di usarli come quanto principale, nei momenti proprio più critici li toglievo e andavo a mani nude sulla roccia, per poi rimetterli al volo senza gelarmi.Ora dopo cinque anni di servizio questi guanti sono ancora perfettamente funzionanti : hanno solo una scucitura sul pollice (il classico punto dove passa la corda e usura la superficie del guanto). Il rivestimento in Matrix ha ancora una buona impermeabilità e le gocce d&amp;#39;acqua scorrono ancora facilmente senza essere assorbite.Dopo 5 anni di utilizzo, questo è l’unico punto dove i guanti si sono rotti.Uno zoom sulle ghette dei guanti che avvolgono bene i polsi e che si infilano comodamente sopra i polsini di una giaccaOvviamente in questi anni i guanti hanno subito un leggero restyling estetico: è cambiata leggermente la forma ed ora sono completamente neri. Ma i materiali e la loro costruzione rimangono del tutto simili a quelli in mio possesso, rendendoli degli ottimi guanti per qualsiasi attività in montagna. In riguardo al prezzo, il sito Rab li propone a 100€.ConclusioniIn conclusione, i guanti Rab Baltoro si sono rivelati un ottimo acquisto per tutte le attività invernali che ho svolto, dallo scialpinismo all’arrampicata sul ghiaccio. Sono caldi, comodi ed offrono una buona protezione sia dal vento che dall’acqua. Sono leggermente grossi e quindi per qualcuno potrebbero risultare ingombranti, tuttavia sono riuscita ad utilizzarli anche da prima su cascate di ghiaccio o per dry-tooling.Inoltre sono da tenere in considerazione quando si cerca un prodotto che sia funzionale e duraturo: dopo 5 anni di intenso utilizzo sono ancora perfettamente funzionanti in termini di calore e protezione.[prezzo-link link=""https://mountainreview.it/vai/rab-baltoro/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
785,"ORTOVOX ASCENT 40 AVABAG","Ho lo zaino Ortovox Ascent Avabag da dicembre dell’anno scorso. L’ho utilizzato per cinque gite di skialp, tutte sui 1.000 / 1.200 mt di dislivello, prima del fatidico lockdown di questa primavera. Considerando il costo ho valutato attentamente vari modelli.Alla fine ho optato per lo zaino Ortovox Ascent Avabag essenzialmente per due ragioni: il consiglio di un amico, che mi aveva fatto provare il suo Avabag da 30 litri, e la possibilità di simulare l’innesco della cartuccia. Vediamo le caratteristiche dello zaino.Lo zaino Ortovox Ascent Avabag in dettaglioInnanzitutto una premessa sulla scelta del 40 litri. C’é da considerare che i 40 litri sono impiegati in parte (direi per un 20% circa) per ospitare la bombola e il pallone, quindi la capienza effettiva è inferiore.La versione da 40 litri è pertanto consigliata per chi ha la necessità di fare gite di più giorni, ma a mio avviso torna anche utile quando occorre portarsi dietro più materiale. Ad esempio ci stanno comodamente sia i ramponi che un thermos, cose a cui francamente preferisco non rinunciare.In ogni caso, se lo zaino risultasse parzialmente vuoto, le cinghie di compressione laterali sono efficaci per ridurne il volume e renderlo aderente al busto.Per quanto riguarda il peso, posso dire che l’Ortovox Ascent Avabag 40 pesa circa 2,1 kg, quindi un kg in più rispetto al mio precendente zaino da 35 lt (senza airbag). Il peso in più è indiscutibile ed è il prezzo da pagare al sistema aribag, ma devo dire che si avverte poco in quanto lo zaino stabile sulla schiena e presenta spallacci molto comodi.In generale la vestibilità è uno dei punti di forza principali: stringendo le cinghie ventrali e pettorali lo zaino aderisce bene al corpo dando una sensazione di stabilità, sopratutto in discesa. Lo schienale, che inizialmente suscita qualche dubbio in quanto piuttosto “piatto”, si rivela efficace sia come comodità, sia come distribuzione del peso.Per quanto riguarda l’organizzazione dello spazio, va detto che l’apertura “a libro” (indispensabile per il corretto funzionamento dell'airbag) è meno funzionale della classica apertura verticale. Però una volta abituato, la cosa non è poi così disagevole.Molto comoda è la tasca esterna dedicata alla pala e alla sonda, in cui si possono mettere anche rampanti e pelli.Validi anche i sistemi di fissaggio per la piccozza (ve ne sono due), gli sci e la corda, oltre che la retina estraibile ed elastica per il casco. Inoltre vi sono in dotazione dei cinghietti che consentono di fissare allo zaino la tavola di snowboard oppure altri oggetti ingombranti (ciaspole o altro).A livello di sicurezza, è davvero intelligente la possibilità di provare la leva di attivazione dell’airbag senza far esplodere il pallone, con un’apposita procedura di test in cui bisogna (ovviamente) prima svitare la bombola del gas. In questo modo si può testare la forza necessaria a tirare la leva e il movimento giusto da effettuare, così da non ritrovarsi a doverlo fare per la prima volta in caso di bisogno.Il tirante per attivare l'airbagUnici punti critici: il prezzo (circa 700 €, un bel salasso, comunque allineato al costo della maggior parte dei concorrenti) e l’assenza di tasche esterne per riporre piccoli oggetti, ad esclusione di un taschino piuttosto essenziale collocata sulla cinghia ventrale.ConclusioniA mio avviso l’Ortovox Ascent Avabag è uno zaino che merita i (tanti) soldi necessari ad acquistarlo. La qualità nella progettazione, nel design dei dettagli e nei materiali è chiaramente percepibile sin dal primo utilizzo.Anche l’ergonomia è di primo livello e quando si scia (anche per uno sciatore non provetto come il sottoscritto) si apprezza la sua ottima indossabilità e l’assenza di “sbandieramenti” a destra e sinistra che provavo con altri zaini. Insomma, uno zaino di grande qualità, di cui sono soddisfatto e che consiglio. Sperando di non doverlo mai usare con la funzione airbag! ;-)[prezzo-link link=""https://mountainreview.it/vai/ortovox-ascent-40-avabag/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
796,"FERRINO X-TRACK 20","Uso questo zaino Ferrino X-Track 20 litri ormai da diversi mesi, sia durante le mie uscite di trail running, sia in alcune uscite di escursionismo ed ora sono pronto a dirvi cosa ne penso. In particolare l’ho utilizzato più volte su trail in media/alta montagna, passando dal triangolo lariano fino ad arrivare all'alta Val Malenco percorrendo oltre 50km in una singola uscita.Lo zaino appartiene alla categoria dei “big size” per trail tunning su lunghe percorrenze. Sono pochi infatti gli zaini che raggiungono i 20 litri per la corsa in montagna.Visto il litraggio lo zaino presenta delle dimensioni importanti, arrivando ad essere alto a pieno carico fino a 45cm. É realizzato in nylon con l'aggiunta di rinforzi in tessuto laminato per un peso totale di 580 grammi.Lo zaino utilizzato durante una sessione d’allenamentoLo zaino Ferrino X-Track 20 in dettaglioLo zaino presenta una buona dotazione di tasche e reti dove andare a riporre borracce e barrette. In particolare abbiamo due portaborracce sugli spallacci con un ulteriore retina per delle barrette sullo spallaccio di destra e delle tasche molto generose sulla fascia lombare.In piú troviamo un cordino elastico nella parte posteriore dove poter fissare qualche indumento che utilizziamo spesso. Degna di nota la tasca posta nella parte inferiore che ci permette di prendere del materiale all’interno dello zaino senza doverlo sfilare.Dettaglio della tasca laterale inferioreAll'interno è suddiviso in due parti da una parete, eventualmente rimovibile tramite una cerniera, che ci permette di creare due vani separati. A mio avviso questa funzione è veramente molto comoda perché ci permette di distribuire meglio il materiale e di poter riporre ciò che non utilizziamo frequentemente nella tasca superiore ed in quella inferiore ciò che utilizziamo piú spesso. Troviamo inoltre uno spazio studiato apposta per ospitare la camelback.Lo zaino calza molto bene, gli spallacci sono ben imbottiti e lo schienale è confortevole senza far sudare troppo. Durante la corsa non si muove ed anche se pieno non crea fastidio o sbilanciamenti.Un dettaglio del materiale traspirante del dorsoCosa non mi è piaciuto? Innanzitutto, mi sono trovato male con i porta bastoncini sul retro in quanto io tendo a riporli abbastanza spesso durante un trail. Infatti non mi piace averli in mano e questo mi porta ogni volta a dovermi sfilare lo zaino. Però questa è una mia abitudine, magari per altri non è un problema.Inoltre non trovo molto utile il sistema a velcro presente all’interno dello zaino per regolarne gli spallacci: essendo questo uno zaino pensato per il trail avrei preferito una taglia unica (S/M o L/XL) piuttosto che questa questa soluzione, che finisce per appesantirlo.Dettaglio della parte in velcro che ci permette di allungare gli spallacciConclusioniIn generale si tratta di uno zaino di grande qualità, ma dall’utilizzo particolare.Le sue abbondanti dimensioni, che si riflettono sul peso, non lo rendono secondo me adatto a gare in cui vi sia la presenza di ristori e basi vita organizzati. È uno zaino che invece può essere perfetto per endurance trail in autonomia, o allenamenti lunghi (40 km e oltre) in ambiente montano con temperature fredde e/o meteo instabile. Qui la capienza del Ferrino X-Track 20 consente di portarsi dietro gli indumenti, il cibo e l’attrezzatura di emergenza necessaria ad affrontare eventuali imprevisti.Altro possibile utilizzo è per escursionismo veloce in giornata, dove i 20 litri sono più che sufficienti, e anche per mountain bike, dove la vestibilità dello zaino aiuta anche nei percorsi accidentati.Per maggiori informazioni e vedere come lo zaino si comporta durante una corsa vi lascio al video sottostante.[embed]https://youtu.be/pKIwHUHopaY[/embed][prezzo-link link=""https://mountainreview.it/vai/ferrino-x-track-20/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
1284,"HOKA ONE ONE CHALLENGER ATR 6","Le Hoka One One Challenger ATR 6 sono pensate per un utilizzo misto infatti la suola è studiata per poter dare un ottimo grip e un’ottima spinta sia su asfalto sia su strada grazie alla sua conformazione a zone.Prima di recensire queste scarpe le ho usate per poco meno di 200km su terreni misti, passando da sterrato ad asfalto con tempi di percorrenza al chilometro da veloce (sui 4 al km) a lento (6 al km).Le Hoka One One Challenger Atr 6 in dettaglioPartiamo dalla suola, che si compone di tasselli alti 4mm con una superficie di contatto col terreno maggiore rispetto alle vecchie Challenger ATR 5. Questo conferisce una migliore spinta soprattutto su asfalto senza però intaccare l’aderenza su sterrato.Questa sua particolarità non la rende però adatta a terreni d’alta montagna o particolarmente tecnici. La sua superficie ideale consiste in sentieri dal fondo regolare e strade bianche.Dettaglio della suolaL`intersuola presenta un drop di 5 mm (altezza sul tallone 29mm e sull’avampiede 24mm) che ci permette di esprimere una corsa abbastanza naturale.Il materiale con cui è costituita la rende davvero molto ammortizzata tanto che sembra un po` come camminare sulle nuvole, una sensazione abbastanza strana se non si è abituati.Questo drop contenuto e la morbidezza dell’intersuola ci aiutano a non sentire dolori articolari anche in caso di trail molto lunghi. Personalmente ho fatto una seduta d’allenamento dopo una maratona e non ho sentito alcun dolore né alle gambe né alla pianta del piede.Dettaglio dell'intersuolaQuesta sua morbidezza però non&nbsp; permette all’intersuola di avere una buona reattività e questo mi porta a sconsigliarla per un uso da gara. Infatti è ottima per ritmi medio lenti ma quando si tenta di scendere coi tempi e si arriva attorno ai 4 minuti al chilometro, si sente che la reattività non è ottimale.La tomaia&nbsp; è la novità principale di queste ATR 6 è in quanto è realizzata con un nuovo materiale ottenuto da filato riciclato.Dettaglio della tomaiaQuesto materiale promette una miglior resistenza anche dopo aver macinato tanti chilometri. In molti infatti hanno lamentato degli strappi sulla tomaia nella precedente versione. Ad oggi ho percorso piú di 150 km e devo dire che la tomaia è ancora intatta e sembra nuova come appena tolta dalla scatola.Per quanto riguarda la parte posteriore, mi è piaciuta molto la conchiglia attorno al tallone.  Morbida ed imbottita, rende la scarpa abbastanza stabile anche sui sentieri sterrati e non crea dolori ai talloni.Dettaglio della conchiglia posterioreIn generale la scarpa avvolge molto bene il piede senza che questo si muova fastidiosamente al suo interno.Detto questo, passo ad esaminare qualche difetto.Il primo punto debole è relativo di nuovo alla tomaia: il nuovo materiale ha reso la scarpa molto meno traspirante. La cosa, in queste giornate invernali non è assolutamente un male, ma con temperature piú calde si rischia che il piede sudi troppo.Il secondo problema che ho riscontrato è nella suola: le scanalature che garantiscono aderenza nei terreni fuoristrada tendono ad intrappolare troppi sassi questo difetto ogni tanto porta a sentire un fastidio sotto la pianta del piede tanto da doversi fermare per togliere il sassolino incriminato.La scarpa dopo una seduta d`allenamento, si possono vedere dei sassolini incastrati nella suolaConclusioniIn generale le Hoka One One Challenger ATR 6 mi sono piaciute molto e mi sento di consigliarle per allenarsi su lunghe percorrenze e su percorsi ibridi, a metà strada tra il trail e l’asfalto.Un uso alternativo a cui le scarpe si prestano molto bene è quello dei cammini a quote basse (tipo via Francigena) in quanto la suola molto morbida ci permette di camminare anche per tante ore senza avere dolori a fine giornata.Le scarpe utilizzate durante una corsaPer maggiori dettagli e vedere come si comporta durante la corsa vi rimando al video sottostante.https://youtu.be/VYFEqiKonrA[prezzo-link link=""https://mountainreview.it/vai/hoka-one-one-challenger-atr-6/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
1300,"SALEWA SPEED BEAT GORE-TEX","Se cercate una scarpa non solo comoda ma con un trazione e un’aderenza che vi facciano sentire sicure su qualsiasi superficie, la Salewa Speed Beat Gore-Tex merita di prendere il primo posto tra le vostre scarpe preferite per escursioni “fast” e leggere.&nbsp;Ho provate le Salewa Speed Beat Gore-Tex in terreni molto diversi: trek lunghi, in quota con passaggi su roccia semplice, su sentieri coperti di foglie bagnate e in avvicinamento per andare ad arrampicare. Ultimamente su e giù per i gradini della città causa lockdown. Insomma, sono davvero versatili.Si tratta infatti di scarpe che uniscono&nbsp; il meglio delle calzature da trail running (leggerezza, comodità, aderenza e trazione) con il meglio delle calzature da trekking (sostegno, protezione, stabilità). Direi che mischiano le tecnologie e le soluzioni di questi due modi (mondi) diversi di intendere la montagna.Insomma, scarpe con cui spero di tornare in montagna presto (e in sicurezza), eventualmente anche indossandole prima e dopo gli scarponi da scialpinismo!La Salewa Speed Beat Gore-Tex in dettaglioLe cose che più mi sono piaciute delle Speed Beat:versatilità: le ho indossate tra l’estate e le prime nevicate d’autunno fino ai 2.500 metriasciugatura piuttosto rapidatraspirabilità, grazie alla membrana interna Gore-Texcalzata: precisa ma al tempo stesso flessibileestetica: lacci quasi fluorescenti, in contrasto con il colore più scuro della tomaia, anche la bellezza conta!comodità: davvero eccezionale; non fa male sulla caviglia / tallone, nè in discesa sulla parte anteriore dei piedistabilità e grip della suola che resiste allo scivolamento su tutte le superfici[link-produttore link=""https://www.salewa.com""]https://youtu.be/v1_N2-xGXbsLe Speed Beat Gore-Tex hanno un peso leggero (325 g) che permette spostamenti veloci e agili anche su superficie come l’erba profonda.&nbsp;Tecnicamente la scarpa ha una buona “dotazione”: una membrana interna in Gore-Tex impermeabile e traspirante, una suola Pomoca che offre con aderenza e stabilità sui terreni impegnativi e in tutte le condizioni atmosferiche.&nbsp;L’asciugatura è veloce nelle giornate più calde e anche il plantare Ortholite garantisce una buona traspirazione.Il battistrada aggressivo garantisce sempre un passo sicuro, e allo stesso tempo la calzata è sia flessibile che precisa. Queste caratteristiche, unite alla impermeabilità e alla traspirabilità della membrana Gore-Tex, garantiscono comodità anche per le uscite più lunghe. Perfette per le giornate di speed hiking o city hiking (in queste settimane di lockdown!).Pur essendo una scarpa leggera, la protezione è buona anche grazie ai rinforzi laterali e alla coppa sul tacco anti-rock, che protegge la zona del tallone.Anche sulla neve la suola fa il suo dovere, ma sconsiglio la scarpa per uscite in ambiente invernale perché non è pensata per questo utilizzo e personalmente ho sofferto il freddo dopo un’oretta sulla neve all’ombra.Sarebbe intelligente avere anche le asole sulla parte posteriore della scarpa per poterle appendere sullo zaino o all’imbrago durante l’arrampicata, ma difficile trovargli dei difetti veri.&nbsp;ConclusioniHo trovato la Salewa Speed Beat una scarpa ideale per attività di speed hiking su tutti i terreni,&nbsp; anche con passaggi di semplice arrampicata su roccia. Offre un buon compromesso tra&nbsp; protezione e performance durante attività ad alta intensità nonché escursioni più lunghe dove conta la comodità.&nbsp;È una scarpa che consiglio a chi si sta avvicinando alla montagna. Adatta anche per chi fa da tempo escursionismo e vuole provare la sensazione di avere ai piedi delle scarpe che si avvicinano al trail running (senza essere scarpe da trail) e consentono di muoversi veloci e leggeri senza rinunciare a stabilità e sicurezza.Infine, le ritengo valide anche per chi ha sempre avuto un piede difficile da soddisfare in termini di comodità della calzata.[prezzo-link link=""https://mountainreview.it/vai/salewa-speed-beat-gore-tex/""]Non proprio contenuto ma da considerarsi ragionevole per le funzionalità e per la qualità del prodotto."
1390,"C.A.M.P. Matik","Il C.A.M.P.  Matik è un assicuratore e discensore a frenata assistita pensato per l'arrampicata sportiva, realizzato dalla storica azienda di Premana, in provincia di Lecco. 276 gr di qualità e robustezza!Ero alla ricerca di un assicuratore versatile, da poter utilizzare in falesia ed anche in autosicura, per chiodare, per esempio, pareti senza tenere il compagno di cordata ore e ore appeso a far sicura.Utilizzo questo assicuratore da più di 3 anni e personalmente è il migliore provato finora, sia per la facilità di utilizzo che per la qualità del prodotto.Il C.A.M.P.  Matik in dettaglioHo notato che rispetto al gettonatissimo Gri Gri, il C.A.M.P.  Matik ha una dissipazione migliore che consente di non prendere colpi violenti durante la caduta, sia a chi arrampica, sia per l’assicuratore. Questo è consentito tramite un sistema definito dall’azienda di “frenaggio a pattino” che, oltre a bloccare dolcemente la corda, la preserva anche, evitando di stressare la corda nelle cadute. Cosa non da poco per noi climber!La corda va inserita dall’alto e uno dei pregi è che può essere chiuso, tramite il classico moschettone, solo se la corda è posizionata correttamente all’interno della sua sede. Un punto di sicurezza a suo favore.https://youtu.be/vznEijDR9vsinserimento della corda nel Camp MatikHo apprezzato molto i materiali utilizzati dall’azienda: alluminio forgiato a caldo e acciaio inossidabile che, anche solo tenendolo in mano, donano una sensazione di solidità, resistenza e durabilità.Sul C.A.M.P.  Matik è indicato il diametro ottimale della corda che è compreso tra 8.6 mm e 10.2 mm. Effettivamente già con corde da 10 mm in su, produce parecchio attrito e fa fatica a scorrere, rendendo complicato “dare corda” al primo di cordata. Al contrario con corde di diametri inferiori, funziona egregiamente.In caso di attrito elevato è possibile dare corda o calare tramite il “grilletto” posto alla base che inibisce il freno e permette di estrarre corda con molta facilità.La leva di calata è dotata del sistema antipanico che si aziona nel momento in cui essa viene attivata troppo velocemente e la corda si blocca automaticamente.C'è da dire che questo sistema interviene fin troppo rendendo a volte fastidioso calare il compagno che, specie se ci sono attriti, continua a bloccarsi. Problema che si risolve tenendo premuto il grilletto alla base, che essendo però in metallo, può risultare doloroso dopo un po' che lo si tiene premuto.Questo assicuratore è ottimo anche per l’autosicura, in quanto non deve essere modificato. Basta semplicemente metterlo all’imbrago e inserire correttamente la corda per farsi autosicura.ConclusioniIl C.A.M.P.  Matik mi è piaciuto molto. Pratico, solido e uno dei pochi da poter utilizzare in autosicura. Il fatto che agisce in modo dolce sull’arresto della frenata e quindi non stressa la corda è sicuramente un punto importante a suo favore.Attenzione solo a non utilizzare corde superiori ai 10mm, in tal caso potreste riscontrare difficoltà di scorrimento.[prezzo-link link=""https://mountainreview.it/vai/c-a-m-p-matik/""]"
1432,"SUUNTO AMBIT3 SPORT","La recensione di un orologio GPS da trail e allenamento non è cosa facile. Si può spaziare da un trattato di elettronica e analisi millimetriche sulla precisione dei dati a una anonima lista delle funzioni disponibili. Io non sono un elettronico, non sono maniaco di hi-tech, ma sono malato di allenamento e di outdoor e la prima cosa che faccio dopo un allenamento è guardare i miei risultati su Strava. Quindi ammesse le mie debolezze, partiamo a recensire Suunto Ambit 3 Sport, dal punto di vista di un appassionato di outdoor (quindi non tratterò le funzionalità di nuoto o per triatleti).Suunto è senza dubbio insieme a Garmin e Polar il marchio da valutare quando si cerca un orologio GPS da outdoor. In sostanza ti avvicini a questo tipo di orologi perché durante il tuo allenamento vuoi sapere la tua velocità di corsa, vuoi sapere la distanza che hai corso, vuoi caricare la mappa di un'uscita e seguirla.Queste funzionalità consumano molta batteria e pertanto questi orologi sono tutti con batterie al litio ricaricabili. Questo chiaramente determina la necessità di ricaricarli prima di uscite importanti e limita un po' la possibilità di usarli più giorni. In più si paga un aumento del peso.Caratteristiche di baseSuunto Ambit3 sport è fornito con fascia cardio, molletta per la ricarica e un breve libretto istruzioni (Quick guide). Il libretto istruzioni completo va scaricato dal sito Suunto.L'orologio pesa 89 g. Sembrano pochi, ma quando si corre in discesa o in mtb si sente un bel peso picchiare continuamente sul polso. Come riferimento il mio abusato Suunto Vector pesa 61 g; il più moderno Apple Watch 5 pesa 67 g.Partiamo a guardare l'orologio.(ups come vedete il vetro non è antigraffio… non resiste a incastri nelle fessure di roccia)Il cinturino è in gomma siliconica di ottima qualità. Presenta due passanti nei quali infilare la fibbia. Non è scontato il fatto che ci siano due passanti; con un solo passante si rischia spesso che la fibbia esca dal passante e in quel momento è libera di sganciarsi. Con due passanti il rischio diminuisce molto, ma nel caso si abbia un polso importante fare attenzione: perché la fibbia potrebbe riuscire a sfilarsi comunque dai due passanti. Con il Suunto Vector che aveva solo un passante, io mi ero creato un passante in più proprio per non rischiare che la fibbia si sfilasse. Sulla gomma siliconica: è eterna! Dimenticatevi i cinturini dei vostri vecchi Casio che si tagliavano a metà dopo un anno di utilizzo.Il Suunto Ambit3 Sport non è touch, ma questo va bene perché i tasti si possono azionare con i guanti. Con qualsiasi guanto si riesce a premere i tasti e ad accedere ai programmi dell'orologio e navigare tra le schermate.Quando lo si usa come orologio da tutti i giorni, Ambit3 offre tutte le funzioni sufficienti: data, ora, allarme, cronometro, conto alla rovescia e bussola, illuminazione in background.Inoltre è accoppiabile con il proprio smartphone: quando l'orologio è connesso si vede il simbolo del bluetooth in alto. quando si ricevono messaggi si riesce a leggere il nome del mittente e la prima parte del testo del messaggio… ma solo per 5 secondi, poi viene semplicemente visualizzata una icona messaggio, ma non si riesce a sapere nulla di questo messaggio. In altre parole manca un registro da consultare per vedere almeno  chi ci ha cercati. In quel caso bisogna per forza andare a guardare sul telefono (che magari è nello zaino…). Una funzione a metà.Illuminazione: questa funzione è personalizzabile, addirittura con la possibilità di tenere l'illuminazione sempre accesa (può essere utile durante un breve allenamento serale). La qualità dell'illuminazione è ottima e si riescono a vedere bene tutti i dati visualizzati.Il Suunto Ambit3 durante la modalità sport può essere bloccato. Basta schiacciare per tre secondi il tasto LIGHT/LOCK. Questa è una funzione fondamentale su un orologio sportivo, perché i tasti possono essere schiacciati molto facilmente con il rischio, ad esempio, di stoppare la registrazione dell'allenamento. In questo caso l'orologio può essere bloccato completamente, oppure si possono almeno scrollare i menù ma i tasti funzione rimangono inattivi.Trattandosi di un orologio GPS e connesso a smartphone, invece uno si immagina che possa sincronizzarsi sull'ora locale in automatico. Invece questa possibilità non è disponibile. Con il passaggio da ora legale a ora solare bisogna andare a sistemare l'ora manualmente (sic!).Personalizzazione e connessionePrime di partire a correre bisogna collegare il telefono al nostro smartwatch. Se comprate ora Ambit 3 non avete dubbi: scaricate da Ios o Android la app Suunto e in pochi passaggi riuscite a sincronizzare il vostro orologio con il telefono.Entrando nella app Suunto potete anche selezionare gli altri servizi su cui sincronizzare le vostre attività. Ovviamente Strava e Training Peaks sono supportati, i dati sono scambiati simultaneamente.Ma questa app non vi permette né di personalizzare il vostro orologio né di caricare/scaricare mappe. Per fare questo dovete collegare il vostro orologio al PC/mac, accedere a Movescount, scaricare la patch Moveslink2 e a quel punto potrete personalizzare completamente il vostro telefono. Si fa molto velocemente.Movesocunt è il portale di Suunto per la visualizzazione delle attività dell'orologio e per la sua personalizzazione. Collegando il Suunto Ambit3 al PC, la connessione a Movescount parte in automativo e:1 - Sono aggiornate la posizione dei satelliti per la navigazione GPS2 - Sono sincronizzate le vostre attività con Movescount3 - Quindi potete caricare/scaricare mappe gps4 - Potete personalizzare la visualizzazione delle varie modalità sportL'upload delle mappe sull'orologio è facilissimo: caricate sul vostro profilo Movescount il file .gpx che vi interessa, dopo cliccate che sia caricato sull'orologio; a quel punto alla successiva sincronizzazione (scolleghi e ricolleghi l'orologio) la mappa è caricata. La personalizzazione dei dati visualizzati in modalità sport è utilissima: ti permette di mostrare solo i dati che vi servono (di default minimo sono visualizzabili 27 dati).Ad esempio, per la corsa in montagna io visualizzo la velocità in km/h perché la trovo più efficace per questo tipo di prestazione (mi permette di capire quanti km faccio grosso modo all'ora), poi visualizzo la velocità ascensionale. Altri dati non vengono mostrati, così in un colpo d'occhio so bene come sto andando, senza dover passare attraverso mille menù, oppure dover cercare in una nuvola di dati quello che mi interessa: ne mostro due, solo quelli che mi interessano.Su Movesocunt sono disponibili tutta una serie di app deL produttore o anche registrate da privati , con le quali mostrare altri dati (ad esempio c'è un'app aggiuntiva che ti permette di registrare la velocità massima). Sono di fatto dei programmini che vengono caricati sul vostro orologio. C'è da perdersi.Suunto, dopo molte incertezze, con la seguente informativa ha finalmente chiarito come ci si potrà collegare a Movescount dal 2021 in avanti.A partire dal 9 febbraio bisognerà installare la patch SuuntoLink che sostituisce MovesLink2.“Gli orologi della famiglia Ambit (3,2,1) e Traverse non sincronizzano più gli allenamenti con il web Movescount. (sincronizzazione delle impostazioni, modalità sport, personalizzazione e itinerari rimangono disponibili)”. Quindi su Movescount si potrà personalizzare il proprio Ambit3 e caricare tracce, mentre per la sincronizzazione degli itinerari si farà riferimento alla app sul cellulare.Andiamo avanti. Manca ancora un passaggio prima di partire a correre: collegare la fascia cardio. La fascia cardio di Suunto è davvero bella e leggera. Ha però spesso problemi di connessione con l'orologio. Io ormai non la uso da mesi. Ma come design davvero sarebbe la migliore fascia che finora ho avuto (le ho provate tutte tra Polar e Garmin). Questo è un punto di miglioramento per Suunto.Partenza, si corre!Passiamo alla attività vera: si preme tasto START/STOP in alto a destra , si seleziona attività fisica, si seleziona il tipo di attività e si è pronti per partire con la visualizzazione che si è programmata su Movesocunt.Premo quindi di nuovo START/STOP, si avvia la registrazione, blocco l'orologio con il tasto LIGHT/LOCK e parto. Da notare che nella modalità tasti bloccati è possibile navigare tra le varie schermate disponibili per l’attività impostata (funzionalità molto comoda che manca in Garmin).Nella funziona sport posso andare in modo navigazione: cerco una mappa caricata o un mio precedente allenamento e quindi lo seguo agevolmente sull'orologio: impossibile sbagliare.Senza dubbio in questa fase il Suunto Ambit3 Sport lavora bene e non mi si è mai bloccato: sempre affidabile.Dopo che sono rientrato a casa. non devo fare nulla: fermo l'attività e se il telefono è nei dintorni la mia nuova attività è subito sincronizzata e visibile sia sulla app Suunto sia su Strava e gli altri servizi collegati.Confrontando i dati tra Suunto e Strava si nota però che sono diversi:Come si potrà leggere sul link qui sopra, Strava fa un confronto con la cartografia per calcolare i dati del percorso, mentre Suunto non lo fa. In questo modo il dato di Suunto app è più a rischio errori di quello di Strava.Quindi come avete capito Ambit 3 Sport non è cartografico.Comunque se voglio dati sempre precisi di velocità e distanza percorsa durante l'allenamento è bene selezionare la frequenza del GPS più alta (su Movescount). Soprattutto se si fanno circuiti all'interno di un territorio non troppo grande (meno di 1 km) e si mette una precisione di gps bassa, si rischia che i dati si sovrappongano. Ho vissuto questo tipo di errori in uno dei miei innumerevoli allenamenti sul Montello, qui non fai altro che andare su e giù per sentieri molto vicini tra di loro: risultato il GPS si è perso.Come si vede qui sotto la precisione del GPS si paga con una minore durata della batteria.L'altimetro di Suunto Ambit 3 sport è basato su GPS. L'orologio non è dotato di sensore barometrico, per cui l'altimetria mostrata non viene confrontata, e in caso corretta, con il dato del barometro. Onestamente non ho mai visto grossi scostamenti. Il dato mostrato è sempre affidabile.Manca quindi il barometro: in montagna potrebbe essere utile per capire l'evoluzione del meteo, anche se in genere le nuvole attorno dicono molto di più.Una funzione molto importante per un orologio GPS è back to start. È una funzione preziossima, se la seleziono mi indica la direzione per rientrare verso il punto di partenza. Ma Suunto Ambit3 Sport indica solo la direzione. Ovvero appare una freccia sull'orologio che punta verso la partenza, ma questo non mi permette di ripercorrere i miei passi all'indietro, seguendo il percorso fatto. In pratica manca la funzione track-back.Questo è un problema: immaginate che uscite per fare una bella sci-alpinistica , dove avete anche aggirato vari ostacoli più o meno pericolosi (crepacci, salti di roccia, etc). A un certo punto sale la nebbia e volete rientrare e non ci vedete nulla, allora attivate questa funzione back to start; compare così la freccetta che punta verso il punto di partenza, ma tra voi e lo start ci sono tutti gli ostacoli che avete aggirato e che dovete evitare. In queste condizioni questa funzione è inutile (successo l'anno scorso nelle dolomiti di Sesto). Fate attenzione che anche molti altri orologi GPS offrono questo tipo di funzione. O viene visualizzata la nostra traccia da ripercorrere a ritroso, oppure altri modi di funzionamento non servono a niente.ConclusioniIo ho Suunto Ambit3 da quattro anni e devo dire che dell'orologio sono davvero soddisfatto: lo ricomprerai subito per la sua affidabilità e solidità. A oggi sono arrivato a 400 attività registrate e onestamente non mi si è mai bloccato e direi che anche la durata della batteria è buona.Di sicuro sono insoddisfatto della fascia cardio, tanto che alla fine ho disattivato mio malgrado tutte le visualizzazioni cardio disponibili.Nel complesso raccomando questo orologio per uno sportivo outdoor che cerca un prodotto di media gamma, semplice, affidabile ma che renda disponibili tutte le informazioni necessarie per fare sport outdoor in maniera efficace e sicura. Ora che è stato chiarito anche il futuro di Movescount Ambit3 risulta ancora più interessante poiché non si dovrà privare di nessuna delle sue funzionalità[prezzo-link link=""https://mountainreview.it/vai/suunto-ambit3-sport/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
1535,"SALEWA VIA FERRATA ERGO TEX SET","Salewa sul proprio sito dice: “set da via ferrata leggero e compatto con moschettoni Ergotec 2.0, fettucce elastiche e resistenti all'abrasione e sistema rotante integrato, per la massima sicurezza e maneggevolezza senza complicazioni.” Sono d’accordo, descrizione che ben rappresenta il prodotto. Quindi il primo step della review è proprio la review della descrizione del produttore su cui si può fare affidamento. Entrando poi nei dettagli… cosa ho potuto verificare?Il Salewa Via Ferrata Ergo Tex Set in dettaglioI moschettoni generosi, con un'apertura decisamente ampia anche per catene o situazioni non convenzionali, ed una ergonomia che facilita davvero l’impugnatura e l’apertura. Ho percorso tre ferrate per testarli e devo dire che ho aperto le leve sempre al primo colpo, senza dover troppo pensarci. Questo è il gesto che compiamo continuamente in ferrata, e ho davvero apprezzato la funzionalità dei moschettoni così da potermi rilassare e concentrare nella gestione della salita.https://youtu.be/7JacpwHOrWQIl kit poi è complessivamente leggero solo 425 g., e la leggerezza la si avverte anche quando si impugna il moschettone (Ergotec 2.0). Mi è sorto solo un dubbio circa la leva nera di sgancio che è di plastica: quanto durerà nel tempo, quanto sarà resistente? Lato sicurezza la leva nera non incide, ma se una sua rottura accidentale - es. sasso che cade - dovesse precludere l’utilizzo del moschettone allora preferirei un materiale metallico. Allo stesso tempo accetto l’evoluzione dei materiali, a vantaggio della leggerezza, facendo affidamento ad un brand storico.Il dissipatore di sicurezza è facilmente ispezionabile, basta alzare la patella della pochette sulla quale è stampato anche un semplice disegno che mostra l’utilizzo del kit per accedere al sistema di sicurezza. Trovo questo aspetto importante e da non trascurare, perché spesso utilizziamo i materiali ma non verifichiamo lo stato di alcuni dettagli.Il kit monta un giunto rotante, che lega la pochette con le due longe e che permette di evitare gran parte degli attorcigliamenti. Questo ha rappresentato per me l’upgrade più di novità rispetto al kit che sono andato a sostituire, e ho trovato dei vantaggi per circa il 50% delle situazioni ovvero il giunto non evita tutti gli attorcigliamenti ma sicuramente li diminuisce in modo consistente. Ormai tutti i nuovi kit da ferrata di fascia media adottano questo sistema, sarebbe interessante fare una comparazione più da vicino di questo dettaglio per capire quale funziona meglio.Ed ecco qui le longe elastiche, collegate al giunto che va al sistema di sicurezza ed ai due moschettoni. Hanno un buon allungamento, permettono quindi di stendere quasi tutto il braccio anche a vantaggio dei punti di passaggio della catena di sicurezza più alti (io sono alto 175cm.).Contribuiscono a dare compattezza al sistema, perché quando non sono in tensione hanno un ingombro contenuto.Anche l’anello di aggancio all’imbrago è dotato di una parte elastica, dettaglio utile per due motivi: comodo per far passare tutto il sistema dentro l’anello in fase di aggancio all’imbrago, e utile per agevolare l’allungamento di tutto il blocco superiore quando estendiamo il braccio per moschettonare. Tutti questi dettagli si sommano quindi a favore della comodità di utilizzo.In questa foto mi soffermo ancora sui moschettoni: come ho detto leggeri, ergonomici, di apertura generosa e comunque compatti in quanto hanno una sezione appiattita. Ritengo che Salewa abbia fatto un ottimo lavoro su questo dettaglio che entra in gioco in continuazione durante una salita. E’ un moschettone maneggevole e facile, è il dettaglio che quoto maggiormente. La foto è stata scattata sul Monte Alben, nelle Orobie, lungo la ferrata Pierangelo Maurizio, molto bella!ConclusioniIl Salewa Ergo Tex è leggero, 425g., ergonomico e funzionale: questo è quello che serve ad un sistema che non ci aiuta a salire ma serve per proteggerci. Rispetto ai sistemi di qualche annetto fa rappresenta una evoluzione su alcune parti chiave come: i moschettoni, l’allungamento elastico, il giunto anti attorcigliamento. Ha una qualità generale alta, è molto ben curato, con l’unico dubbio sulla leva di sgancio del moschettone in plastica.[prezzo-link link=""https://mountainreview.it/vai/salewa-via-ferrata-ergo-tex-set/""]"
1555,"TENAYA MASTIA","Ero più giovane quando comparve il marchio spagnolo Tenaya, nel 1997! Ricordo ancora la foto di Josune Bereciartu, una delle prime testimonial di Tenaya, e prima donna al mondo ad aver salito un 9a, intanto che strizzava le tacche sulla dura lunghezza di 8b+ in Gastlosen, sulla via “Yeah Men”. E ricordo che ai piedi aveva le Tenaya Aqua, tutt’oggi in catalogo. Mentre per coloro che volevano provare qualcosa di simile alle Five Ten Anasazi, quelle color vinaccia, tanto per intenderci, le Tenaya Masai erano la scelta giusta, rigide e precise quanto basta, anche loro ancora in catalogo.Dunque un marchio non proprio nuovo, ma che forse ha cominciato la sua seconda vita da quando le sue scarpette hanno iniziato ad apparire ai piedi di arrampicatori del calibro di Alex Megos e, ancor prima, di Ramon Julian “Ramonet”, famosissimi atleti di coppa del mondo. E, più recentemente, di Chris Sharma e Jimmy Webb, per citarne solo due, famosissimi professionisti della roccia, sia con la corda che senza.Ed ora, con queste scarpette Tenaya Mastia, uscite sul mercato agli inizi del 2020, Tenaya arricchisce la sua linea più “prestigiosa”, la Aerial Plus. Linea a cui appartengono, appunto, le mitiche “Oasi”, la scarpetta con cui Tenaya ha fatto, secondo me, il grande salto.Andiamo a vedere come sono fatte!Caratteristiche costruttive delle scarpette Tenaya MastiaLe scarpette Tenaya Mastia sono aggressive e non per tutti, lo dico subito, ma riescono a sorprendere. Sono asimmetriche. Per rendere bene l’idea, in una scala di ipotetica asimmetria da 0 a 2 direi 1, e, soprattutto, hanno un camber molto elevato, con la punta fortemente arcuata verso il basso, direi 2 su 2. Sono scarpette con chiusura ad un velcro, e con una linguetta che assomiglia ad una calza, ma che di fatto non lo è: solamente quando si chiude il velcro, questa linguetta va ad aderire al piede perfettamente, ed in maniera confortevole. Sulla parte superiore della punta è presente una fascia gommata che permette di migliorare di gran lunga l’utilizzo della scarpetta negli agganci di punta.Girando le scarpette Tenaya Mastia sottosopra, si nota subito la presenza di sola mezza suola: la Mastia è una scarpetta, nel gergo anglosassone, “split sole”, sulla quale la suola di gomma è presente solo su metà della scarpa.Nello specifico, la gomma è una Vibram XGrip da 3.5 mm di spessore, la più morbida in casa Vibram. Tra la mezza suola ed il tallone, vi è una parte in gomma estremamente flessibile e reattiva. E’ presente una intersuola, ma anche in questo caso molto sottile e pressoché impercettibile. Nel complesso, tra la tipologia di gomma usata, l’intersuola, e la soluzione costruttiva “split sole”, questa scarpetta è molto morbida tra avampiede e tallone, e morbida in punta. Ciò nonostante, forse grazie anche a ciò che in casa Tenaya chiamano “SXR Dynamics” e che, da quel che ho capito, dovrebbe permettere ai bordi della scarpa di lavorare al meglio con la suola una volta indossata, la Mastia è un guanto aderente senza nessun tipo di sbordamento laterale né in punta.Il tallone è la vera novità in casa Tenaya. E’ infatti realizzato in un solo pezzo, modellato termicamente, soluzione questa che comincia ad essere presente su alcune scarpette aggressive, come le Skwama di La Sportiva o le Shark II di Mad Rock. Inoltre gode di una particolare tecnologia costruttiva, “friction lock”, che migliora l’adattabilità del tallone durante le tallonate in termini di volume e pressione esercitata La scarpetta è realizzata in materiale sintetico, piacevole al tatto, ed è pensata per piedi di volume medio-grande; in tal senso, rispetto alle altre Tenaya della linea Aerial Plus, calza leggermente più largo. Due colorate e robustissime asole permettono la calzata della scarpetta. Nell’insieme, la costruzione delle Mastia è ottima e di alto livello; il peso è di 490 grammi al paio per la taglia 40.La Tenaya Mastia in dettaglioIl velcro di chiusura delle scarpette Tenaya Mastia è robusto e permette di scegliere anche l’angolo di chiusura, per poter bloccare meglio il piede all’interno della scarpa.La Mastia è una scarpa morbida! Con un piccolo sforzo è possibile piegare la sua parte “più rigida”……mentre la parte centrale è morbidissima, flessibile e molto reattiva. Questo permette all'avampiede di potersi sempre posizionare al meglio senza alcuno sforzo.La curvatura della punta verso il basso è molto accentuataLa parte superiore della punta è gommata da metà circa del lato interno sino al centro, in diagonale; questo accorgimento permette di non appesantire troppo la scarpetta e di non irrigidirla a scapito della sua morbidezzaLa generosa, comoda e ben realizzata linguetta che funge in parte anche da calza. Si notino anche le belle asole colorateIl tallone, realizzato in un solo pezzo, con modellazione termica, e tecnologia friction lockPrestazioni su rocciaEd eccoci sul campo, o meglio, sulla roccia, a testare le peculiarità di questa scarpetta! Comincio subito con importanti informazioni relative al sizing. Il mio piede è 42/42.5, e questa Mastia l’ho presa numero 40, rispettando la tradizione Tenaya che dice di prendere le sue scarpette almeno 2 numeri meno. Ma, a differenza di altri marchi per i quali 2 numeri meno può significare sofferenza, specie se il materiale è pelle, le Tenaya da sempre sono conosciute come scarpe comode, e queste non fanno eccezione, anzi.Rispetto ad altre Tenaya, le ho trovate ancor più comode. Per tale motivo, provatele e valutate se acquistarle anche di 3 numeri in meno.Come ho detto prima, le scarpette Tenaya Mastia sono aggressive e da alte prestazioni, ma riescono a stupire. Innanzi tutto, come dicevo, sono comode! La calzata è tra le più semplici che abbia mai trovato, grazie alla generosa dimensione del collare della scarpetta. Le due asolone colorate poi coadiuvano a far scivolare in un istante il piede nella scarpetta. La chiusura del velcro è molto potente e permette anche la regolazione dell’angolo di chiusura. L’accentuato camber, l’asimmetria e la morbidezza generale della scarpetta la fanno risultare assai sensibile, donando quella sensazione di poter percepire le minime asperità della roccia. Ma, e ancora stupisce, riesce ad essere anche sufficientemente precisa in punta, con una accennata rigidità e sostegno, limitati alla sola punta, che permettono di stare bene anche sulle piccole tacche nette. Tuttavia durante una breve puntata su una via facile e di media lunghezza, ho di tanto in tanto sentito la mancanza di un po’ più di sostegno, ma nei tratti più difficili ho apprezzato la capacità della scarpetta di stare dove gli dicevo io, e della velocità con cui l’ho tolta e messa alle soste.Il tallone è buono e molto sensibile, ma è la parte che mi ha entusiasmato di meno. Sarà per la generosa dimensione del collare, per il numero di scarpa “comodo” da me scelto, o forse per la tipologia di gomma usata per la parte centrale della scarpa, per nulla rigida, ma durante qualche tallonata severa sono riuscito a far scivolare un po’ il tallone del mio piede all’interno della scarpetta, con quella sensazione di avere una parte di scarpa “fuori”. E' probabile che con una taglia più piccola, mezzo od un numero in meno, questo piccolo inconveniente scompaia. La mobilità dell’avampiede è eccezionale, ed è possibile posizionare la scarpa dove si vuole; questa caratteristica esalta la votazione di questa scarpetta agli spalmi ed alle puntate su placca strapiombante, oltre che ai posizionamenti fantasiosi sui tondi, svasi e sugli strapiombi. Sulla roccia del Mont Carogne, a Verrès, ho apprezzato moltissimo la capacità della Mastia di “copiare” le onde ed i buchi poco accentuati presenti su molte lunghezze, rendendo la sua punta plasmabile a piacimento. L’aderenza della gomma fornita dalla Mastia, dotata di Vibram XGrip2, è risultata buona; tuttavia, mio parere personale, io sulla roccia preferisco la suola XEdge, un po’ più rigida ma con maggior grip, mentre la XGrip2 la preferisco indoor.Le scarpette Tenaya Mastia in azione sulla ruvida roccia metamorfica di Cogne nella falesia Gerard; grande controllo e sensibilità.Sempre a Cogne, molto efficace su placche stapiombanti, ad arpionare gli appigli per i piedi.Lo spalmo è una delle prerogative delle scarpette Tenaya MastiaTalloni bassi e punta modellata sulla roccia ad onde di “Carogne”, al Mont Carogne (Verrès) per sfruttare al meglio le doti della MastiaAncora spalmi ed un buon tallone al Mont Carogne, su “Vol au vent”ConclusioniLa Mastia si è rivelata una scarpetta aggressiva e votata alle altissime prestazioni, sia outdoor che indoor; ma non è una scarpetta per tutti e non è da considerarsi una all-rounder. E’, a dispetto del suo uso di destinazione, molto comoda.[prezzo-link link=""https://mountainreview.it/vai/tenaya-mastia/""]"
1599,"FERRINO XMT 40+5","IntroduzioneEro da un po' che non provavo uno zaino nuovo. Ormai abituato a zaini di diversi anni fa, è stato sorprendente mettere in spalla un modello uscito recentemente sul mercato.Ho capito che lo zaino, in particolare d’alpinismo, è uno degli accessori che cambiamo meno di frequente, pertanto ha davvero molto senso puntare su un prodotto ben fatto e soprattutto funzionale, spendendo magari qualche euro in più.L’esperienza con lo zaino Ferrino XMT è stata positiva, al di là delle aspettative. Oltre alla comodità e alla funzionalità ho apprezzato diversi piccoli dettagli che rendono questo prodotto estremamente completo.Vediamo quali.Lo zaino Ferrino XMT 40+5 in dettaglioL’XMT è progettato per essere uno zaino completo, adatto sia per alpinismo che scialpinismo e può vantare di essere stato eletto tra i migliori zaini 2020 dalla Buyer's Guide di Skialper.Una delle caratteristiche più significative è la varietà delle regolazioni e la possibilità di personalizzarlo a piacimento, sia per quanto riguarda le dimensioni , sia per le configurazioni di spallacci e fibbie.Ad esempio per quanto riguarda il litraggio può passare agevolmente dai 40+5 lt ai 35, con una differenza di peso di di circa 500gr, semplicemente rimuovendo la parte superiore dello zaino. Complessivamente lo zaino ha un peso di 1,65kg, con un peso minimo di 950gr.Inoltre, altro aspetto che colpisce, è la robustezza del tessuto dello zaino, integralmente in Ripstop Cordura, con ottima resistenza agli strappi.Lo zano nella configurazione 40+5 litriLo zaino nella versione ridotta a 35 lt; il cappuccio è facilmente rimovibile, grazie a comode fibbie a gancio.Il corpo esterno è accessoriato da ganci porta piccozze e asole per nastri addizionali (in dotazione), ad esempio per attaccare esternamente ciaspole, ramponi, ma anche tappetini o sacchi a pelo.Dotato anche di asole per retina porta casco (non in dotazione).Lo schienale in materiale traspirante è dotato di canaline di aerazione e tessuto reticolare. L’imbottitura è morbida, funzionale e comoda.La cerniera frontale corre lungo tutto il corpo dello zaino, termosaldata e impermeabile, fornita di doppia zip; questa permette di aprirlo anche parzialmente senza rimuovere la parte superiore. Particolare comodo in caso di recupero materiale sul fondo (come ramponi o vestiario).La cerniera esterna, situata sopra lo schienale, è utile per riporre velocemente piccolo materiale senza aprire lo zaino.Sono presenti altre due tasche con cerniere sul cappuccio, una interna e una esterna. Altro particolare interessante è la presenza di uno spazio vuoto tra corpo dello zaino e dello schienale, progettato per inserire spezzoni di corda penzolanti o sistemi di idratazione H2 bag.In alcune situazioni si sente un po l’assenza della cinghia portacorda fissa; occorre costruirla con le cinghie in dotazione.La fascia pettorale è regolabile in altezza, grazie al sistema ad asole, e sulla fascia lombare è presente un astuccio porta materiale, utile ad esempio per riporre a portata di mano macchina fotografica o barrette. Su entrambe le fasce sono presenti altre asole portamateriale.La fibbia pettorale è fornita di fischietto, mentre un gancio metallico a incastro sulla fibbia ventrale garantisce maggiore resistenza rispetto a versioni in plastica.Le cinghie laterali porta sci sono rifinite con fibbie di metallo. All’interno dello zaino è presente uno scompartimento per pala e sonda; ciò rende lo zaino estremamente completo anche in caso di attività scialpinistica.La fascia lombare è rimovibile, cosa particolarmente utile in caso di arrampicata su roccia o qualsiasi altra attività con imbrago in vita.ConclusioniLo zaino Ferrino XMT è un prodotto davvero completo e dotato di tutte le caratteristiche fondamentali per uno zaino da alpinismo e scialpinismo.Comodo e funzionale, adatto anche per attività molto tecniche, e dal design curato.Assolutamente consigliato a chi è alla ricerca di uno zaino allo stesso tempo versatile ma anche capace di essere configurato in modo specifico per la singola attività.Infine mi ha colpito la qualità del tessuto, resistente agli sfregamenti e impermeabile, adatto insomma anche ad uso intensivo in condizioni difficili.[prezzo-link prezzo=""170""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta][mr-cta label=""Consulta la nostra guida!"" url=""https://mountainreview.it/guide/attrezzatura-per-alpinismo-su-ghiaccio/""]Sei alla ricerca di altra attrezzatura per alpinismo?[/mr-cta]"
1636,"FERRINO VALDEZ JACKET","La giacca Ferrino Valdez Jacket è composta in poliestere laminato (denominato da Ferrino Storm Shield 3L), che promette un ottimo isolamento del corpo dall’esterno sia dalle intemperie che da temperature più basse; inoltre le 20.000mm colonne d’acqua e la traspirabilità a 20.000 g/m2/24h dovrebbero garantirci di restare a lungo asciutti senza sudare eccessivamente.Io ho avuto modo di utilizzare questa giacca Ferrino in diversi trekking passando da temperature sugli 8/9 gradi fino ai -10 in occasione di una ciaspolata.La giacca utilizzata durante una ciaspolataLA GIACCA FERRINO VALDEZ IN DETTAGLIOInizio col parlarvi di questo prodotto dalla cosa che più mi ha lasciato piacevolmente colpito: il numero di tasche. Tra quelle esterne e quelle interne, se ne contano addirittura cinque.Nella parte bassa attorno ai fianchi troviamo le classiche tasche dove poter riporre oggetti che ci servono di continuo come una torcia o una piccola macchina fotografica (anche una mirrorless).All’altezza del petto troviamo la tasca che viene comunemente chiamata “napoleone”, dove possiamo riporre per esempio le chiavi della macchina. Questa risulta essere la tasca più sicura dove riporre oggetti preziosi, grazie anche ad una copertura sulla cerniera che la nasconde e ne aumenta l'impermeabilità.Dettaglio della tasca napoleonica con relativa chiusuraLe tasche che più mi sono piaciute però sono le due interne, in particolare sul lato sinistro troviamo una tasca (chiusa con cerniera) studiata apposta per riporre un cellulare con anche l’uscita cuffie. L’idea di inserirla all’interno è veramente ottima in quanto, oltre ad evitare che ci rubino il telefono, resta al caldo. Questo è un bene per la batteria, soprattutto alle temperature più fredde.Unico neo è la grandezza della tasca: all’interno ci sta un telefono con display grosso al massimo 6 pollici. Vista la tendenza di fare telefoni sempre più grandi, servirebbe una tasca più capiente.Dettaglio della tasca portacellulare interna, si vede come un telefono con display superiore a 6” non ne favorisca la chiusuraSul lato destro dell’interno giacca troviamo invece una grossa tasca a rete dove possiamo riporre dei guanti o un cappellino che, come per il telefono, resterebbero al caldo. Questa tasca è l’unica non chiusa da una cerniera ma da un elastico.La tasca interna è così grande che può contenere una comune bottiglia da 1.5 litriLe cerniere sono di ottima fattura, dure al punto giusto, non si sono mai inceppate ed anche i cordini che ci aiutano ad aprirle e chiuderle non si sono mai rotti o sfilacciati.Dettaglio della cerniera centraleAltro aspetto che mi è piaciuto di questa Ferrino Valdez Jacket sono le varie possibilità di regolazione.In particolare troviamo due cordini per poter stringere l’elastico che passa nella parte bassa della giacca e che ci permettono di farla aderire bene al corpo evitando quindi sia la dispersione di calore sia il possibile ingresso d’aria.Allo stesso modo troviamo due regolazioni per il cappuccio: una posta all’altezza del nostro zigomo destro ed una dietro nella parte della nuca.Questo ci permette di evitare di aver freddo anche in caso di forte vento. In caso di necessità c`é spazio per poter indossare il cappuccio anche sopra il casco.Dettaglio dei cordini elastici posti sul cappuccioSul cappuccio è presente anche una visiera che aiuta a prevenire l’ingresso di acqua o neve.Dettaglio della visieraInfine, come ultima regolazione, troviamo due fettucce con il velcro poste sui polsi per poter far aderire meglio il capo.Molto apprezzato è il materiale morbido posto all’interno del collo della giacca dove, una volta richiusa tutta la cerniera centrale, va a contatto col viso.Dettaglio del materiale morbido in zona colloPassando invece a descrivere gli aspetti più tecnici dei materiali posso dire che le premesse fatte in partenza sono state confermate.La giacca trattiene molto bene il calore del corpo in caso di temperature rigide. Se invece dovessimo sentire troppo caldo abbiamo a disposizione due cerniere di aerazione poste sotto le ascelle da poter aprire per favorire la dispersione del calore in eccesso.Anche l’impermeabilità rispetta le indicazioni fornite dal produttore. Ho avuto modo di utilizzare questa giacca sotto un forte acquazzone per circa un`oretta e non ho avuto alcun problema di umidità.. Le gocce d’acqua restano sulla superficie della giacca e scivolano via con facilità.Si puó vedere come le gocce restino compatte sulla superficie agevolandone l`eliminazioneIl peso è di 850g, lo ritengo ragionevole per questo capo d’abbigliamento, in quanto una volta indossato non risulta pesante.Ottima la resistenza del materiale in quanto in tutte le mie uscite con questa giacca ho sempre avuto addosso uno zaino e ad oggi non presenta alcun segno di usura o abrasione. In alcuni casi sono anche andato a sfregare contro la roccia ma non é stato assolutamente un problema: la giacca non ne ha risentito.A livello di vestibilità, questa giacca veste largo, fin troppo. Ho dovuto tirare molto i cordini posti nella parte bassa per poterla far aderire al mio girovita. Anche le maniche risultano essere piuttosto abbondanti come volume tanto che in caso di vento il materiale in eccesso svolazza. Avrei preferito fosse stata più “slim fit”.La vestibilità è un po’ abbondante, soprattutto sulle manicheDopo aver provato questa giacca Ferrino Valdez in montagna ho deciso di utilizzarla anche nella vita quotidiana andando al lavoro. In questo caso la sobrietà del colore nero aiuta negli abbinamenti e si apprezza ancora di più la quantità di tasche.CONCLUSIONIIn conclusione mi sento di consigliare questa giacca per chi fa principalmente trekking (sia estivo che invernale), backpacking o alpinismo.L'ottima resistenza del materiale costruttivo, la grande capacitá delle tasche di contenere oggetti e la buona impermeabilitá ne fatto un capo pensato per chi passa tante ore (e giorni) in mezzo alla natura. In situazioni in cui le condizioni atmosferiche possono cambiare molto velocemente e diventare in breve tempo anche molto severe. Non é quindi un capo “fast &amp; light”, ma un guscio per attività “slow” dove conta la protezione, la robustezza e la possibilità di stivare cose a portata di mano.[prezzo-link prezzo=""259""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
1665,"ARVA EVO 5","IntroduzioneDiciamocelo chiaramente: se non esistesse il rischio slavine lo scialpinismo sarebbe lo sport più bello del mondo (e forse lo è anche così!). Purtroppo però la neve va presa con le giuste precauzioni, per cui da un apparecchio ARTVA (Apparecchio di Ricerca Travolti in Valanga) si richiedono prestazioni e affidabilità, senza se e senza ma.Diciamo che dal punto di vista strettamente tecnico, tutti gli apparecchi seguono dei protocolli molto precisi e quindi le prestazioni (raggio di ricerca, precisione) sono ormai molto allineate, almeno per gli apparecchi che non sono destinati ai professionisti del soccorso.Quindi a far la differenza per un “normale” appassionato di scialpinismo come il sottoscritto, non sono tanto le prestazioni tecniche in senso stretto, quanto altri aspetti secondari come l’usabilità, il peso e l’ergonomia dell’apparecchio. Aspetti secondari, ma importanti.Arva Evo 5 in dettaglioDimensioni e pesoPartiamo da qualche numero. L’Arva Evo 5 e un dispositivo digitale a 3 antenne che lavora sulla frequenza di 457 kHz (condivisa con tutti i dispositivi di questo tipo, anche di altre marche). Il raggio massimo dichiarato di ricerca è di 50 metri.La batteria è una singola pila AA, inserita in uno sportellino che è apribile senza cacciaviti o monetine.Le dimensioni e il peso sono le prime cose che colpiscono dell’Arva Evo 5. Abituato al precedente apparecchio che possedevo (l’Evo 3, sempre di Arva) la differenza di ingombro è davvero notevole.il confronto di dimensioni con il mio precedente modello, l'Arva Evo 3+Il peso dell’Arva Evo 5 è di 165 gr (con batteria) e le dimensioni sono 109x70x17 mm. E’ decisamente più piccolo di artva come il Pieps Micro BT, l’Ortovox Zoom e il Mammut Barryvox. Solo il Pieps pesa 10 grammi in meno, ma l’Evo 5 può contare su un ingombro (in cm cubi) del 20% inferiore.Le dimensioni compatte, di poco superiori (in spessore) a quelle di uno smartphone, consentono di riporre comodamente l’apparecchio in una tasca dei pantaloni o del pile.Modalità di indossoEd è proprio la tasca la modalità di indosso principale: una cintura fissata in vita e dotata di un robusto cordino elastico collegato all’artva.All’inizio questo sistema di collegamento mi ha lasciato un po’ perplesso, abituato com’ero al tradizionale fissaggio dell’artva in vita. Però dopo il primo utilizzo mi ha stupito per la sua comodità. L'apparecchio artva tenuto in tascaMesso in tasca l’apparecchio non disturba minimamente ed è molto comodo da estrarre e da manovrare per le attività di test che si fanno prima della partenza, evitando di “ravanare” sotto giacche e gusci. Per gli affezionati dell'indosso sul busto esiste comunque una custodia apposita (disponibile qui), purtroppo opzionale e venduta a parte al prezzo di circa 25 €.La custodia a tracolla consente di tenere l'Evo 5 attaccato in vita.Modalità di utilizzoVenendo alle modalità di utilizzo, i comandi sono tutti molto intuitivi e - nonostante le dimensioni ridotte - ben azionabili anche con i guanti.Il passaggio tra le tre modalità (spento / trasmissione / ricezione) avviene muovendo il selettore rosso sulla destra e premendo contemporaneamente il pulsante di sblocco. Questo evita spostamenti accidentali tra una modalità e l’altra.Il selettore off / send / searchUna volta accesso l’Arva Evo 5 procede con la verifica della batteria e con l’opzione di controllo di gruppo. Quest’ultimo da fare sempre per verificare l’efficienza e la corretta attivazione dei vari apparecchi dei partecipanti alla gita.https://youtu.be/BII--n6JgC4la procedura di accensione e di controlloIl test dell'Arva Evo 5In occasione di un paio di test ho potuto verificare come l’Arva Evo 5 in modalità ricerca sia in grado di captare il segnale dell’altro artva già tra i 40 e i 50 metri. Prima di agganciare il segnale compare un simbolo di “zig zag” che invita - come da prassi - a muoversi lungo il fronte della valanga disegnando una greca.Una volta agganciato il segnale, sul display compare l’indicatore di direzione e di distanza dal soggetto sepolto. Il dispositivo segnala anche la presenza di più sepolti.Il range di ""aggancio"" è tra i 50 e i 40 metriArrivati a tre metri di distanza dal soggetto sepolto, il display non segnala più la direzione ma si commuta nella ricerca “di prossimità”, come da protocolli standard. Una volta individuato e “sondato” il primo sepolto, lo si può “marcare” così da procedere con la ricerca dei successivi. Il tutto avviene sempre in modo molto intuitivo.https://youtu.be/RustvgsXtuQsimulazione di ricerca con l'Arva Evo 5Una funzione molto utile è il ripristino in automatico della modalità trasmissione tramite timer. Cosa indispensabile nel caso in cui si stacchi una seconda slavina che travolge il soccorritore con l’apparecchio in modalità ricerca. Dopo un periodo di 8 minuti, l’ Artva Evo 5 emette un suono e chiede di confermare se rimanere o meno nella modalità ricerca. Se non si conferma, l’Arva Evo 5 passa in automatico in modalità trasmissione.Sul sito di Arva c'è scritto che il ripristino della modalità trasmissione avviene anche in caso di inattività (“by motion detector after a certain amount of time where the device has not moved”). In realtà ciò non avviene, c'è solo il timer di 8 minuti. Al di là dell’imprecisione riportata sul sito, sarebbe stato utile a mio avviso prevedere anche questa funzione.ConclusioniIn quanto a prestazioni di ricerca, l’’Arva Evo 5 si comporta in modo simile ad altri artva di varie marche, provati da me e da miei amici. Su questo c'è una convergenza tecnica molto forte, come è auspicabile - e anche ovvio - che sia.L’ergonomia e l’interfaccia di utilizzo sono ottimi. E’ un apparecchio che risulta sempre facile da usare, anche in occasioni di stress molto forte rappresentati dalla necessità di salvare qualcuno da sotto una slavina. Ma anche qui l’Evo 5 è allineato a molti suoi concorrenti.Invece, il vero punto di forza dell’Arva Evo 5 è a mio avviso rappresentato dalle sue dimensioni davvero compatte e quindi dalla possibilità di infilarlo in tasca (giacca o pantalone). Questo rappresenta una grande comodità quando si fanno i test o nel malaugurato caso in cui lo si debba usare per un’emergenza. Il tutto in completa sicurezza, grazie all’intelligente meccanismo di aggancio al corpo.[prezzo-link link=""https://mountainreview.it/vai/arva-evo-5/""]AVVERTENZA: per chi si avventura fuoripista è fondamentale saper usare correttamente il kit ARTVA. Qui una utile guida introduttiva sul comportamento da tenersi in fuoripista. E’ consigliabile comunque una formazione a cura delle Guide Alpine.[mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
1689,"FERRINO LYS SPECIAL","PremessaEsistono due modelli in commercio di queste ciaspole con due nomi diversi: Ferrino Lys special e Baldas Lys Special. La differenza sta sostanzialmente nel nome del brand stampato sul prodotto, poiché Ferrino ha negli scorsi anni acquisito Baldas, storica produttrice di ciaspole...Ho utilizzato le ciaspole Ferrino Lys Special in diverse escursioni tra la Val Malenco e l’alta Valtellina. Trekking in cui nella prima parte ho trovato neve abbastanza battuta e, salendo sempre piú di quota, sono passato attraverso neve molto farinosa fino ad arrivare a neve quasi ghiacciata. Tutte le escursioni hanno avuto durata compresa tra le 6 e le 8 ore.Il produttore riporta che la ciaspola ha un carico massimo di 100kg, dimensioni 57,6 x 21,6 cm ed è adatta ad un piede dal numero 34 al numero 48.Le ciaspole utilizzate durante un’escursioneLe ciaspole Ferrino Lys Special in dettaglioLe ciaspole Ferrino Lys Special utilizzano il sistema Castor Special. Si tratta di un sistema di attacco con posizionamento del piede molto confortevole.La chiusura a leva consente un rapido bloccaggio e garantisce un’ottimale tenuta durante l’utilizzo. La taglia è regolabile sbloccando l’apposita leva posta sul tallone e portandola a misura. Ho potuto verificare che le misure effettive vanno da 34 a 47 in quanto un mio scarpone numero 48 non entrava, mentre un 47 sì.Il sistema Castor SpecialPer quanto riguarda la chiusura del piede sulla ciaspola è presente un doppio sistema: attorno alla punta dello scarpone troviamo una semplice fettuccia da tirare per far aderire bene la ciaspola, mentre il collo dello scarpone viene fatto aderire alla ciaspola tramite un sistema a doppio cricchetto facilmente regolabile. La parte a contatto con lo scarpone è ampia e morbida, al fine di prevenire eventuali dolori che si possono presentare agli stinchi durante escursioni molto lunghe.Relativamente al cricchetto principale, tuttavia, ho riscontrato un difetto. A causa della neve che entra al suo interno può essere veramente duro da aprire una volta che si ha camminato per qualche ora. In questo caso, dovrete avere tanta pazienza perché bisognerà muovere più volte il cricchetto fino a quando non uscirà la neve. Ulteriori problematiche possono riscontrarsi nel caso in cui la neve si ghiacci al suo interno; in quel caso vi toccherà farla scongelare. Riporto l’esperienza della mia ultima escursione, durante la quale la temperatura si aggirava attorno ai -6 °C ed è stato davvero difficile riuscire ad aprire il cricchetto.Il cricchetto posto nella parte superiore che chiude la ciaspola sul collo dello scarpone. A fine escursione puó risultare difficile aprirlo.Il sistema di chiusura anterioreLa ciaspola, inoltre, si compone di una piccola leva posta sul tallone che ci permette di liberare il il tallone per favorire la normale camminata e spendere meno energie.Dettaglio della leva da aprire per far basculare il piede, in rosso la leva per aprire il sistema castor special.Nello stesso punto troviamo anche un alza tacco classico in ferro da utilizzare nel caso in cui dovessimo trovare sul nostro percorso dei tratti ripidi. Questo ci permette di avere un’escursione minore del tallone e di risparmiare energie, oltre a possibili dolori ai polpacci e ai tendini.A differenza del modello Ferrino Pinter, questo sistema è unicamente azionabile con un gesto manuale e non tramite il bastoncino da trekking, con lo svantaggio di dover applicare una forza discreta per riuscire a liberarlo ed utilizzarlo una volta nella nicchia. Personalmente avrei preferito un sistema diverso di chiusura, più semplice e meno duro, magari tramite una semplice levetta.L’alza tacco correttamente posizionato con, sulla destra, le dura leva da aprire per poterlo utilizzare.Le ciaspole Ferrino Lys Special sono dotate di una griffa a 3 denti posta appena sotto la punta del nostro piede che ci aiuta a salire nel caso di neve dura. Sempre a questo scopo, troviamo 6 punte in acciaio nella parte inferiore.Dettaglio della griffa e delle punte in acciaioLe ciaspole Ferrino Lys Special sono fatte in plastica e ciò conferisce loro un peso adeguato alla categoria cui appartengono ed alla loro fascia di prezzo, ovvero 1 kg per ogni singola ciaspola. Ai piedi, anche dopo diverse ore, non stancano e non appesantiscono eccessivamente.Come dicevo all’inizio, ho avuto modo di provare queste ciaspole su tre diversi tipi di neve. Nel caso di neve battuta non ho avuto problemi, si cammina molto bene anche in caso di terreno ripido.Nel caso di neve farinosa le ciaspole non affondano molto e la galleggiabilità è buona. Attenzione: questo dato è molto soggettivo ed influenzato dal nostro peso, per quanto mi riguarda, zaino compreso, ero sugli 80kg.Le ciaspole nella neve farinosaLa parte bassa in cui affonda nel terreno è aperta e questo le conferisce sia un peso minore sia una maggior capacità di scaricare la neve evitando che questa si accumuli sotto al tallone.Dettaglio del battitacco aperto per eliminare la neve ed evitare che si accumuliSu neve ghiacciata non si ha molta aderenza. E' un terreno su cui le ciaspole mostrano i loro limiti e dunque per muoversi in sicurezza sono necessari i ramponi. Solo in caso di qualche metro di ghiaccio in piano la griffa a 3 punte e la ramponatura inferiore ci aiutano a non perdere aderenza.Le ciaspole utilizzate durante un’escursione all’imbrunireI traversi, invece, sono sempre stati il punto debole delle ciaspole in generale ed anche queste non fanno eccezione. Il sostegno in questi casi risulta minimo e si sente che la ciaspola tende a flettersi sotto il nostro peso.Le Ferrino Lys Special non sono ciaspole progettate per traversi impegnativi e ripidiIn conclusioneIn generale le ciaspole Ferrino Lys Special attaccano bene su ogni tipo di neve. L’allacciatura dello scarpone alla ciaspola è fatta bene, seppur col piccolo problema al cricchetto sopracitato. Per quanto riguarda la dotazione direi che è completa. Ottimo il sistema di attacco Castor Special. Migliorabile l’alza tacco, che avrei preferito azionabile col bastoncino e meno complesso ad estrarsi.Si tratta di ciaspole che consiglio per escursioni di media difficoltà, con buon dislivello e dove bisogna camminare anche per diverse ore. Non adatte a terreni troppo ripidi e con traversi sostenuti.[prezzo-link link=""https://mountainreview.it/vai/ferrino-lys-special/""]"
1709,"Arva Rescuer 22","Pratico scialpinismo da sei anni e mi sono trovato a cambiare lo zaino per usura. Dopo aver valutato diversi modelli la scelta è ricaduta su un prodotto specifico per questa disciplina: lo zaino Arva Rescuer 22.In precedenza avevo uno zaino Ortovox Haute Route 35. Nonostante la capienza fosse superiore, era diviso in tre zone. Personalmente trovo molto più pratico avere tutto lo spazio in un solo vano, è decisamente più sfruttabile.Gli zaini da scialpinismo si differenziano da quelli da alpinismo per la presenza dei lacci porta sci. Inoltre sono a volte dotati della cerniera sullo schienale che permette di accedere comodamente al vano principale anche con gli sci sullo zaino.Sono anche più strutturati sullo schienale per proteggere la schiena in caso di un’eventuale caduta e per dare più stabilità durante la sciata.Mi sono reso conto negli anni, passando ad uno zaino apposito per lo sci alpinismo, di quanto sia più comodo in discesa quando si affrontano le curve.Lo zaino Arva Rescuer 22 in dettaglioLa capienza è di soli 22 litri ma in un unico vano principale, a cui si può accedere da tre differenti cerniere: una superiore, una verticale e una posizionata nello schienale. Come già dicevo, quest’ultima risulta molto comoda quando si spalleggiano gli sci.All'interno della tasca principale si trovano le due classiche asole per collocare la sonda ed il manico della pala e una paratia elastica per la pala.È inoltre presente una tasca superiore per mettere gli occhiali ed altri piccoli oggetti ed una tasca più grande sul fronte dello zaino dove trovo comodo collocare il cibo, il materiale di primo soccorso e la coperta termica.Nella parte superiore si trova la cinghia per portare la corda.Sugli spallacci, imbottiti e traspiranti, ci sono le due classiche cinghie di fissaggio al busto. Quella pettorale è provvista di fischietto, quella ventrale ha due tasche per smartphone o altri oggetti e due porta materiali.Lo spallaccio è predisposto per il tubo di idratazione ed ha una piccola tasca per una barretta energetica o la crema solare.Esternamente lo zaino ha gli agganci per trasportare gli sci o le ciaspole ed il porta piccozza con velcro.Particolare del velcro porta picozzaParticolare delle cinghie porta sciIndossato lo zaino è molto comodo. Una volta regolate bene le due cinghie anteriori e gli spallacci, permette di tenere il carico vicino al corpo agevolando la sciata.Anche gli sci si possono spalleggiare velocemente assicurandoli con due cinghie dotate di clip.La capienza di 22 litri è ridotta ma permette le gite di scialpinismo che si effettuano in giornata. Io riesco a farci stare (oltre ad Artva, pala e sonda) i ramponi in alluminio, i rampant, dei guanti pesanti, un piumino, un litro da bere e qualcosa da mangiare. Appendo fuori piccozza e casco. Purtroppo l’assenza della retina porta casco integrata rende un po’ difficoltoso il fissaggio di quest’ultimo.Il peso è veramente ridotto, 1.000 grammi esatti!ConclusioniLo zaino è adatto per chi cerca leggerezza e praticità, per uno scialpinismo “fast &amp; light”.Ottimo per chi fa gite in giornata con grandi dislivelli e anche tecnicamente impegnative e quindi vuole avere peso ridotto sulle spalle.Si tratta di uno zaino davvero completo e costruito con materiali di ottima qualità.[prezzo-link link=""https://mountainreview.it/vai/arva-rescuer-22/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
1730,"Raidlight Responsive Dynamic","IntroduzioneLa casa francese Raidlight, conosciuta nel mondo del trail per l’abbigliamento e gli accessori, ha da poco lanciato sul mercato una nuova collezione di scarpe da trail running. La Raidlight Responsive Dynamic è un modello pensato per i runner che corrono o gareggiano su brevi e medie distanze, non per gli amanti delle ultra. Con un drop medio, 6mm, questa scarpa consente una corsa abbastanza naturale.Ho acquistato le Raidlight Responsive Dynamic poco prima dell’estate e le ho utilizzate principalmente su terreno montano, oltre i 1200m di quota, ad oggi ho corso circa 300km con queste scarpe. Nel complesso sono molto soddisfatto, ho riscontrato solo un paio di criticità di cui parlerò più avanti.La Raidlight Responsive Dynamic in dettaglioIniziamo ad analizzare questo prodotto partendo dai suoi punti di forza: tomaia, intersuola e suola.Sul sito dell’azienda si legge che la tomaia è stata realizzata in “mesh traspirante” e devo dire che la traspirabilità di questa scarpa mi ha veramente impressionato. Pur trattandosi di una scarpa non minimalista, quindi dotata di una certa “struttura”, una volta calzata la Raidlight Responsive Dynamic dà sempre una sensazione di freschezza.Un breve aneddoto: durante un allenamento estivo, a circa 1500m di quota, entrando nel bosco con ancora gli occhiali da sole indossati, sono finito in una bella pozzanghera piuttosto profonda; ovviamente ho sentito subito entrare l’acqua dalla tomaia! Bene, dopo meno di mezz’ora la sensazione di bagnato era completamente sparita e non percepivo differenze tra il piede destro ed il piede sinistro! Eccezionale!Dirò di più…. Ho provato ad affrontare dei tratti su neve estiva, qualche breve tratto sotto la pioggia o a correre la mattina presto su pratoni ancora umidi temendo di ritrovarmi con i piedi fradici e invece…. Sempre piedi asciutti o solo leggermente umidi!Dunque, nonostante la grande traspirabilità questa mesh offre anche una discreta difesa dall’acqua!Ottima anche la conchiglia, comoda e sufficientemente imbottita come il resto della tomaia: il giusto compromesso!Proseguendo in questa analisi passiamo all’intersuola e, di nuovo, riporto quanto scrive l’azienda: ”la sua intersuola con tecnologia Sensor 3 assorbe gli urti su 3 zone distinte del piede e fornisce un'eccellente ammortizzazione”. Una sola parola: confermo. Ovviamente questa mia sensazione di giusta ammortizzazione deve essere valutata considerando che peso 65kg. In ogni caso ho affrontato, correndo, diverse discese tecniche che richiedono qualche salto e le mie ginocchia (che purtroppo ogni tanto si lamentano) sono sempre state contente che ai piedi ci fossero le Responsive Dynamic.Veniamo ora alla suola. La Dynamic Sensor di Raidlight è una suola a tacchetti (da 6 mm) che garantisce ottima trazione sui terreni “morbidi”; pur non essendo una suola appositamente studiata per i terreni fangosi è davvero performante, nessuna perdita di aderenza e nessun problema di zoccolo. Anche su terreni friabili, con ghiaia molto fine, i tacchetti arrivano a mordere la terra sottostante garantendo stabilità. Ho notato qualche perdita di aderenza solo camminando su rocce non molto ruvide, ma sempre in situazioni di appoggi “al limite”. Dopo 300km non mostrano segni eclatanti di usura come già riscontrato su altre suole a tacchetti.Il sistema di allacciatura delle Raidlight Responsive Dynamic è tradizionale con stringhe. Può piacere o non piacere, questione di gusti e di abitudini, personalmente l’unico neo che ho riscontrato su questo punto è la lunghezza delle stringhe. Io ho il piede magro ma veramente servivano tutti questi cm di lacci? Poco male!Molto ben realizzata la retina sulla linguetta dentro cui si possono avvolgere le stringhe: evita di correre con le asole del nodo libere e il pericolo di incagliarsi in rami o altro.Una sola cosa mi ha deluso….. Dopo meno di 60km di allenamenti, quasi contemporaneamente su entrambe le scarpe ho notato un leggero scollamento della punta della suola. Nel tempo questo scollamento si è assestato e si è limitato ai primi 7-8mm di suola.Non posso dirlo con certezza ma il fatto che questo difetto si sia manifestato contemporaneamente su entrambe le scarpe mi fa pensare che il problema sia fisiologico di questo modello. Non è certo un difetto che pregiudica l’uso della scarpa o al quale non si possa rimediare con un goccio di colla, ma su un paio di scarpe che costano quasi 100 € non dovrebbe succedere!ConclusioniLa Raidlight Responsive Dynamic è un’ottima alleata per chi vuole correre su distanze medie o brevi ed è alla ricerca di una scarpa che incarni il compromesso tra performance e comodità. Sicuramente un buon prodotto, che non ha nulla da invidiare a scarpe simili di altre marche più blasonate, ed è offerto a un prezzo accessibile.[prezzo-link link=""https://mountainreview.it/vai/raidlight-responsive-dynamic/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
1739,"THE NORTH FACE BRIGANDINE","Grazie alle abbondanti nevicate di questo mese, sono riuscita a provare la giacca Futurelight Brigandine di The North Face. La giacca rientra nella collezione Steep Series di The North Face, una collezione dedicata alle attività outdoor più estreme, in cui rientrano sia pantaloni che giacche di materiale tecnico. In particolare, la giacca Brigandine è realizzata con la nuova tecnologia Futurelight: fibre di poliuretano di dimensioni molto piccole (sul sito vengono definite nanofibre) vengono disposte casualmente con la tecnica detta ‘nanospinning’ in modo da formare una matrice che forma la membrana. In questo modo viene a formarsi una struttura aperta, con molti microfori che permettono il passaggio dell’aria ma che bloccano l’ingresso dell’acqua. Questa soluzione viene utilizzata per formare una pellicola impermeabile ma allo stesso tempo traspirante che viene poi saldata al rivestimento esterno ed interno dei tessuti.A differenza di altre tecnologie, il Futurelight permette di adattare il capo ad ogni tipo di attività. Ad esempio, la traspirabilità richiesta da un trail runner sarà diversa da quella richiesta da uno sciatore, nonostante si voglia mantenere sempre la stessa impermeabilità. Durante il processo di fabbricazione, i designer di The North Face possono modificare il numero e la disposizione delle fibre per adattare peso, elasticità, traspirabilità e resistenza in base alle esigenze degli utenti finali (per approfondimenti leggere l’intervista a Michael Horsch, Senior Director Product &amp; Merchandising of The North Face riportata sul sito Keller Sports).Giacca Brigandine dopo il test tra la polvereLa giacca Futurelight Brigandine in dettaglioEsteticamente la giacca richiama un po’ le forme americane, che prediligono un abbigliamento da sci più largo nelle forme rispetto agli standard europei. E questo si traduce anche nelle taglie, dove una medium risulta leggermente abbondante in lunghezza. Personalmente a me piace questo taglio un po’ baggy della giacca.Lunghezza della giacca Brigandine, leggermente abbondanteGuardandola bene poi si notano le numerose tasche presenti sulla parte anteriore: cinque nella parte superiore del petto (due a sinistra e tre a destra) e due nella parte anteriore inferiore, una tasca sulla manica sinistra (da non disprezzare per chi scia in pista e vuole avere lo skipass a portata di mano). Tutte queste tasche sono dotate di zip grandi e facilmente apribili con addosso i guanti (quelle nella parte alta sono tutte dotate di cursore con molla, che lo tiene sempre nella stessa posizione). All’interno del guscio sono presenti ulteriori due tasche richiudibili con cerniera, comunicanti con due delle tasche esterne sul petto, ed altre due tasche “aperte” leggermente più in basso. Queste ultime sono realizzate in una retina leggera e non presentano alcuna chiusura. Sinceramente non riesco a spiegarmi la presenza di tutte queste tasche, poiché la maggior parte delle persone che va in montagna o che scia (almeno fuoripista) utilizza sempre uno zaino evitando di caricarsi le tasche. Tuttavia ammetto che nell’insieme le tasche non stonano, almeno a livello estetico. Personalmente utilizzo sempre quelle poste nella parte bassa anteriore per metterci i fazzoletti, le chiavi di casa e gli incarti degli snack mangiati durante le gite di scialpinismo. Le restanti non le ho mai utilizzate.Le tasche della giacca The North Face BrigandineLa giacca Futurelight Brigandine è poi dotata di due zip lunghe da aprire quando si ha caldo, che partono sotto le braccia e finiscono sui fianchi. Io le apprezzo molto soprattutto quando mi trovo a salire con gli sci sotto neve o pioggia. In quel caso apro le cerniere ai lati che mi permettono di sfogare il calore, ma rimanere asciutta e coperta.Lunga zip lateraleUn’altra cosa che si nota al primo utilizzo è il collo alto della giacca. Una volta chiuso completamente con la zip, il collo risulta ben coperto. Infatti la giacca arriva più o meno al mento coprendolo dal vento freddo della discesa. E’ una caratteristica che io ho apprezzato molto perché durante la discesa mi ha tenuto al caldo, non permettendo di avere spifferi freddi nel collo.La giacca è dotata di un collo molto alto che arriva fino al mentoI polsini delle maniche, oltre ad essere rinforzati rispetto al resto della giacca, sono regolabili con il velcro e presentano un’apertura per il pollice.La giacca presenta un bel cappuccio ampio che permette di coprire completamente il caschetto. Il cappuccio è dotato di visiera ed è di colore diverso rispetto alla giacca: nel prodotto da me testato il colore di base della giacca è rosa, mentre il cappuccio è nero. Infine, la giacca Brigandine Futurelight è dotata di snow skirt (ghetta da neve) che è sempre utile quando si va a sciare. Questa presenta anche dei ganci che, nel caso si abbiano i pantaloni abbinati, permettono di agganciare la snow skirt direttamente ai pantaloni ed evitare che entri qualsiasi schizzo di acqua o neve.La ‘snow skirt’ con gli agganci per i pantaloni della stessa collezioneIn riguardo al colore, io ho provato una giacca di colore rosa, colore della stagione 2019-2020. Sul sito web di TNF nella nuova collezione Steep Series sono cambiati i colori. La giacca è ora di colore azzurro o con la combinazione rosa/sabbia. La giacca colorata solo di rosa, come quello da me testata, è presente solamente come giacca normale, al di fuori della collezione Steep Series.Infine la giacca è realizzato 100% in poliestere riciclato.Le prestazioni della giacca Futurelight BrigandineParliamo ora del suo comportamento generale. Per farlo ho pensato di confrontare la giacca Brigandine Futurelight con il guscio che utilizzavo precedentemente, sempre della collezione Steep Series di The North Face. Il guscio che utilizzo per il confronto si chiama Free Thinker e faceva parte della collezione Steep Series 2013/2014 di The North Face. Questo vecchio guscio è realizzato con il metodo “classico” dei tre strati di Gore Tex (70D GORE-TEX Pro 3L - 100% Nylon Taslan with Woven Ripstop Backer), che lo rende molto durevole e resistente alle abrasioni.Guscio in Gore-Tex utilizzato per il confrontoPesoLa prima cosa da evidenziare è che la giacca Brigandine è più pesante di un normale guscio in Goretex. Sul sito è riportato un peso pari 830g per la giacca di nuova generazione. Io ho provato una taglia M e questa pesa 793g (pesata in un contenitore di plastica, peso lordo= 1116g, tara=323g). Mentre il guscio in Gore-Tex pesa 660g (pesato nello stesso contenitore di plastica di prima, peso lordo=983g), sempre per una taglia M. Secondo me la differenza di peso è dovuta principalmente alla lavorazione più elaborata della giacca Brigandine. Anche a livello di tasche, la giacca Brigandine ne ha molte di più rispetto al vecchio guscio in Gore-Tex, cosa che ne fa aumentare sicuramente il peso.Una volta indossato, comunque, non ho percepito grande differenza in peso tra un guscio e l’altro. Tuttavia, il peso potrebbe essere una variabile da tenere in considerazione per gli sciatori che vogliono viaggiare leggeri durante le loro uscite di scialpinismo o freeride (sono sempre 200g circa in meno da trasportare!).Impermeabilità e traspirabilitàPurtroppo non ho dettagli tecnici sull’impermeabilità del Futurelight e del Gore-Tex, quindi per questo punto farà fede solo mia esperienza. Entrambi le giacche utilizzate, e quindi le due tecnologie, si sono dimostrate estremamente impermeabili. Tuttavia la differenza, secondo me, è nella traspirabilità: la mia percezione è che la giacca Brigandine, e quindi la tecnologia Futurelight, sia più traspirante rispetto alla tecnologia Gore-Tex del mio vecchio guscio.Essendo una persona che soffre molto il caldo e che suda in ogni attività fisica, mi sono trovata molto meglio con la giacca Brigandine in Futurelight rispetto alla precedente membrana in Gore-Tex. Me ne sono accorta perché la condensa che si formava all’interno della giacca in Futurelight è minore rispetto a quella che si forma all’interno del guscio in Gore-Tex. Utilizzando la giacca Brigandine in una gita sotto la neve, in salita, avevo tutti i vestiti al di sotto completamente asciutti, cosa che invece non succedeva con il guscio in Gore-Tex.IdrorepellenzaVersando dell’acqua sulla giacca Brigandine in Futurelight si vede ad occhio nudo che la goccia inizialmente non viene assorbita dal tessuto, ma dopo qualche minuto si vede un alone bagnato di tessuto vicino alla goccia.Invece, il guscio Free Thinker anche se più vecchio e sottoposto a lavaggi con prodotti tecnici è più idrorepellente rispetto alla nuova giacca (la goccia d’acqua infatti risulta più sferica ed impiega più tempo ad essere assorbita).Quando ho utilizzato la giacca Brigandine sotto un’abbondante nevicata ho notato che questa cominciava a bagnarsi dopo circa 3 ore di utilizzo. Tuttavia, al suo interno ero ancora perfettamente asciutta.Confronto idrorepellenza tra la giacca Brigandine in Futurelight (sopra) ed il guscio Free Thinker in Gore-Tex (sotto)ComprimibilitàDurante le salite con gli sci, la maggior parte delle volte, ripongo la giacca nello zaino per usarla poi in discesa. Perciò per me è importante che la giacca si possa comprimere il più possibile per evitare di portare via tanto spazio nello zaino. Da questo punto di vista la giacca Brigandine è molto comprimibile.VestibilitàOltre a essere ben comprimibile, la giacca Futurelight Brigandine ha un’ottima vestibilità. Non essendo così rigida come un hardshell, una volta indossata questa giacca è molto più soffice e i movimenti risultano più ampi e naturali. Spesso con i gusci in hardshell ci si sente un po’ impacciati nei movimenti, al contrario la tecnologia Futurelight garantisce un ottimo confort e grande libertà di movimento.Vestibilità della giacca BrigandineSicurezzaIl vecchio guscio in Gore-Tex aveva incorporata anche il transponder Recco, cosa invece assente nella giacca Brigandine. Nonostante ritenga che per le gite di scialpinismo siano più importanti pala, sonda ed artva, offrire anche la tecnologia Recco per le giacche da sci/snowboard sarebbe un’ulteriore sicurezza. A mio parere, non inserire la tecnologia Recco potrebbe essere stata una scelta di mercato per limitare il prezzo elevato della giacca.CostoIl costo della giacca Brigandine non è da sottovalutare, sul sito è riportato un prezzo di 800€. Sicuramente non si tratta di una giacca economica. Sul sito The North Face si trovano gusci in Gore Tex a 300€, anche se con caratteristiche tecniche inferiori. Facendo riferimento a gusci in Gore-Tex 2L o 3L di marche paragonabili a The North Face, il costo massimo arriva a circa 500€.Giacca Brigandine in test durante un’uscita sugli sciConclusioniLa giacca Brigandine di The North Face rappresenta una valida alternativa ai classici gusci in Gore-Tex. Le caratteristiche da apprezzare maggiormente sono la sua traspirabilità, che permette di avere meno condensa all’interno e quindi vestiti più asciutti, e il fatto che si comprime facilmente nello zaino. Da apprezzare anche la vestibilità offerta dalla tecnologia Futurelight che si traduce in un tessuto più soffice. Il punto negativo più importante è sicuramente il peso: rispetto ad un giacca in Gore-Tex si hanno circa 200g in più da trasportare. Non è una cosa da sottovalutare, soprattutto per chi predilige uscire leggero. Altro punto negativo è il costo abbastanza elevato, che rende la giacca non accessibile a tutti. Da sottolineare, invece, la realizzazione della giacca in materiale riciclato.La giacca è pensata principalmente per chi scia o pratica snowboard, che necessita quindi di un capo più leggero di un piumino, ma allo stesso tempo impermeabile e traspirante.[prezzo-link prezzo=""800 da sito internet del produttore""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
1774,"CRAZY PULL NEUTRON MAN","Dopo Patagonia R1 mi trovo nuovamente tra le mani un secondo strato tecnico, molto tecnico: il Crazy Pull Neutron Man.Devo dire che questo tipo di prodotti mi piace sempre di più ed è quello a cui chiedo la massima prestazione, perché in condizioni di freddo è quello che tengo in salita o su un tiro duro su roccia. È lo strato che mi accompagna quando do il massimo, mentre il piumino o il guscio rimangono nello zaino.Quindi bisogna essere esigenti quando si decide di comprare un secondo strato, perché da esso dipenderà anche la riuscita delle nostre attività. Il secondo strato per me deve essere traspirante, non troppo caldo e con un fit atletico.Il Crazy Pull Neutron Man risponde pienamente a queste caratteristiche.Questa felpa nasce dalla filosofia Fast &amp; Light di Crazy Idea, riassunta dalle parole della sua fondatrice: ""Seguendo queste due semplici parole, noi disegniamo, produciamo e testiamo il nostro abbigliamento, capi comodi che permettono di salire veloce, fatti con tessuti testati dai nostri atleti, nello sci alpinismo e nello sky running, tra i più forti al mondo.""È chiaro, però, che con questi prodotti per essere comodi e caldi bisogna correre, altrimenti si ha freddo. Questo non è il capo giusto per fare due passi tranquilli in centro.Descrizione del Crazy Pull Neutron ManPartiamo come sempre dal peso: nella taglia M il pull Neutron man pesa 335 g. Patagonia R1 pesa invece 312 g, ma R1 ha una costruzione più semplice.Il materiale della felpa è un pile alveolare Polartec Power Dry: simile a quello del Patagonia R1. Il pile è composto da alveoli di pile separati da canali che garantiscono un’ottima traspirazione e una efficace evacuazione del sudore. Ricordate: specialmente in clima rigido la prima vera sensazione di freddo che non va via è percepita quando il primo strato si bagna di sudore e sulla pelle si forma un film di umidità. Quando siamo così bagnati, allora la sensazione di freddo aumenta ed è difficile toglierla almeno fino a quando non ci mettiamo un primo strato asciutto. Da qui la buona abitudine, finito un avvicinamento a una parete o a una cascata, di cambiare il primo strato: il rapporto peso portato e comfort donato da un capo asciutto è a netto vantaggio del secondo.La costruzione alveolare del Crazy Pull Neutron è declinata in due modi diversi a seconda della zona. La schiena, gli avambracci e la parte frontale inferiore sono fatti con un tessuto a trama a coste (tipo velluto), ciò massimizza l'evacuazione del sudore. Invece la parte superiore delle braccia, le spalle e il petto sono composti con un tessuto a trama alveolare, garantendo in questo modo maggiore termicità.Notare la struttura a coste, massima traspirabilità per la schiena.Notare la costruzione più calda ad alveoli sulle spalle e le braccia.Il Crazy Pull Neutron è molto strutturato: è composto di ben 15 parti sagomate e cucite tra di loro. Questo permette al capo di essere molto avvolgente, soprattutto le maniche sono molto aderenti. Poi sono anche lunghe e questo a me piace molto perché riesco a portarle fin sotto la mano, in modo che non ci sia alcuna zona scoperta se indosso i guanti.Io sono alto 173 cm ma ho un'apertura di braccia di 180 cm, per cui spesso mi capita di trovare capi con le maniche corte. Con la taglia M della Neutron man le maniche sono lunghe a sufficienze per me e un po' mi avanzano.La felpa poi è apribile completamente con una bella cerniera. Questa è isolata termicamente da un nastro in materiale un po' più rigido del pile, che ne agevola l'uso facendola scorrere meglio. Personalmente io non avrei fatto una cerniera completa ma solo una lunga a 3/4, ma qui si entra un po' nel gusto personale. Senza dubbio è integrata molto bene nel pull, lavora bene e non crea fastidio.Passiamo alle tasche: questa pull ne ha cinque. Due alte e due basse esterne. Le loro cerniere sono tutte dotate di laccetto per facilitarne apertura e chiusura.Le tasche alte sono molto visibili e posso dire che sono le più importanti. Queste sono pensate per l'uso con imbrago, come suggerito anche sul sito. Le ho trovate perfette per cellulare o barrette energetiche.Delle tasche basse io ne avrei fatto a meno. Sul sito sono indicate come tasche per le mani. ma su un pullover così aderente non mi ci vedo girare con le mani ""in tasca"". Ho provate a usarle in MTB, ho messo dentro le chiavi di casa, ma a quel punto pesavano e mi davano fastidio mentre pedalavo. Ho spostato le chiavi sulle tasche sopra.La tasca interna è invece pensata per l'artva. Anche questa tasca a me pare in più, ma a molti tornerà comoda perché è molto capiente, ad esempio ci sta un paio di guanti.Questa felpa volutamente è senza cappuccio: secondo Crazy Idea ""l'assenza di cappuccio favorisce i movimenti indossando il casco o uno strato superiore più strutturato"". Perfettamente d'accordo.Test sul campoHo testato il Crazy Pull Neutron in varie attività:Sono andato a correre a 0 °C : con intimo tecnico e il pull Neutron non ho avuto alcun problema, caldo il giusto.Ho fatto molte uscite di scialpinismo e in salita avevo solo il Neutron a coprirmi. Dopo mi bastava un guscio leggero ed ero pronto per la discesa.L'ho anche usato in MTB e a scalare in dry tooling e mi sono sempre trovato bene: le maniche rimanevano sempre belle aderenti e mi proteggevano bene fino alle mani, sotto i guanti.Devo ammettere che ho fatto un test anche un po' estremo: per testare la qualità dei materiali in cui è fatta, non ho lavato questa felpa neppure dopo 20 uscite consecutive. Risultato: questa felpa non ha prodotto odori sgradevoli.ConclusioniCome anticipato, questa è una felpa nata per ""correre"", altrimenti può risultare solo fredda e troppo essenziale. Quindi è un secondo strato ideale per attività ad alto impatto aerobico, come trail running, scialpinismo e alta montagna.Il prezzo non è basso, ma si giustifica con la complessa costruzione che ho illustrato e il numero di tasche disponibili. Viste le prestazioni offerte il costo è giusto e posso dire che è un capo anche molto durevole visto quanto l’ho usato per questo test.[prezzo-link link=""https://mountainreview.it/vai/crazy-pull-neutron-man/""]In conclusione, se le prestazioni pure sono anche la vostra sola priorità e per queste non badate a spese, allora Neutron Man è il secondo strato perfetto per le vostre ""sgasate"" in montagna. Fast &amp; Light.[mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
1795,"Bach Roc 22","Cercavo uno zaino compatto, con capacità intorno al 20L per escursioni in giornata e vie ferrate, dove poter stivare in modo pratico tutto l’occorrente senza portarmi sulle spalle uno zaino da alpinismo da 40L inevitabilmente mezzo vuoto. E perché no, da utilizzare anche quando faccio il turista in città.Lo zaino Bach Roc 22 in dettaglioDettaglio del cappuccio in Cordura 1000d e del gancio di chiusuraLo zaino Bach Roc 22 ha una capacità nominale di 22 litri ai quali aggiungere il carico che si può appendere all’esterno.I materiali con cui è costruito danno immediatamente la sensazione di robustezza. Lo zaino, infatti è realizzato interamente in tessuto Cordura 1000 denari, materiale che grazie alle doti di resistenza è solitamente impiegato solo per rinforzare le zone più critiche e soggette ad abrasioni. Quindi niente paura di danneggiarlo sfregando contro una roccia, come può succedere durante l'utilizzo in ferrata.Il cappuccio si chiude tramite un gancio in alluminio che si può fissare in diverse posizioni in funzione di quanto è pieno lo zaino.Pur non essendo particolarmente accessoriato in termini di punti di fissaggio, lo zaino Bach Roc 22 è dotato di due tasche elastiche esterne in rete. Una laterale, utile per contenere una borraccia ed una frontale comoda per tenere piccoli oggetti a portata di mano come una cartina o dei fazzoletti.E’ dotato di un classico porta piccozza e di cinghie di compressione laterali che possono essere usate per fissare dei bastoncini da trekking. In alternativa, le stesse cinghie possono essere facilmente allacciate nella parte anteriore dello zaino permettendo di fissare all’esterno oggetti ingombranti come ad esempio delle ciaspole.Il cappuccio contiene due tasche chiuse da robuste cerniere, una superiore più spaziosa fornita di un laccio per fissare le chiavi, sempre utile per evitare spiacevoli inconvenienti.E una tasca interna posizionata sotto il cappuccio, comoda per tenere al sicuro e all’asciutto documenti e soldi.Lo schienale dello zaino Bach Roc 22 è imbottito e semirigido, contiene un foglio di materiale plastico che isola in modo efficace la schiena dal contenuto del vano, ma non è in mesh. Provato in autunno ed inverno non mi ha dato problemi di sudorazione ma forse uno schienale più areato sarebbe preferibile per evitare “saune” con il caldo estivo.Gli spallacci sono imbottiti in schiuma e risultano confortevoli. La cinghia pettorale è regolabile sia in larghezza sia in altezza permettendo di adattarla al meglio e rendere stabile lo zaino sulla schiena.La cinghia ventrale invece è piuttosto essenziale, non è imbottita e nemmeno dotata di tasche o agganci per il materiale. E’ facilmente rimovibile nel caso non fosse necessaria.La capienza complessiva per una gita in giornata è più che soddisfacente, pur di organizzare adeguatamente il carico.Purtroppo, lo zaino Bach Roc 22 non è dotato di un porta casco, che deve essere acquistato separatamente nel caso si voglia guadagnare un po' di spazio extra. Inoltre, l’unico accesso alla tasca principale avviene dall’alto, non essendo presente alcuna cerniera per l’accesso rapido sul retro o sul lato dello zaino (come invece accade per altri modelli).Una caratteristica interessante che dimostra la cura con cui è realizzato lo zaino: lo schienale è completamente ispezionabile dall’interno ed è possibile ad esempio, con un po’ di manualità, estrarre la schiuma dell’imbottitura.Per me che sudo tantissimo e di conseguenza bevo come una spugna manca purtroppo all’appello la predisposizione per la camel-back. Nonostante sia presente un alloggiamento per la sacca nel vano principale, non è presente nè il passaggio per il tubo, che quindi deve essere fatto uscire da sotto il cappuccio né un’asola di fissaggio sugli spallacci.ConclusioniA mio avviso la fattura, la scelta dei materiali e la cura realizzativa di questo zaino fanno pensare che Bach abbia progettato il Roc 22 con l’obiettivo di produrre uno zaino solido, robusto ed essenziale. In sintesi: fatto per durare nel tempo.E’ comodo, sufficientemente pratico, molto resistente e senza troppi fronzoli. Vista la capienza può essere usato per escursioni di una giornata (io l’ho usato per escursioni, ferrate e ciaspolate). Ma il design pulito lo rende adatto anche in ambito cittadino senza avere l’apparenza di un montanaro che ha sbagliato strada.Purtroppo, manca di alcuni particolari che personalmente trovo invece molto utili. Non ha la predisposizione per la camel back e nemmeno tasche su cintura ventrale, che trovo comode per piccoli oggetti da tenere a portata di mano (fazzoletti, barrette, ecc.). Pochi anche i ganci per appendere materiale all’esterno. Mancano anche un portacasco esterno ed un laccio per fissare una corda sotto il cappuccio.Lo schienale, seppur confortevole non è areato. Anche se ammetto di non averlo ancora indossato in piena estate, dà l’impressione di non essere molto traspirante.Se si cerca uno zaino da usare unicamente in montagna, probabilmente si trovano prodotti più accessoriati nella stessa fascia di prezzo, mentre credo che la collocazione ideale di questo zaino sia per un impiego misto: escursioni e gite fuori porta.[prezzo-link link=""https://mountainreview.it/vai/bach-roc-22/""]"
1875,"Colltex Todi Mix","Colltex è un marchio svizzero che produce pelli per scialpinismo dal 1968. Leggere la storia di questa azienda (disponibile come pdf) permette di ripercorrere la storia dello scialpinismo degli ultimi 50 anni, così da apprezzare ancora di più la qualità e le prestazioni dei materiali che in questi anni abbiamo a disposizione.La sede della Colletx è nel cantone di Glarona, ai piedi del monte Todi, che con i suoi 3614 m di elevazione sul mare rappresenta la punta più alta delle alpi del cantone. Questa è la montagna simbolo nella zona per lo scialpinismo, e la sua salita, in genere fatta in due giorni, richiede più di 3000 m di dislivello positivo e un lungo avvicinamento in ambiente glaciale.Quindi per Colltex chiamare le pelli Todi mix con il nome della loro montagna simbolo significa affidargli la storia e il blasone della loro terra. Sono le pelli pensate per le gite da sclalpinismo classico.Andiamo quindi a conoscerle.Dettagli delle pelli Colltex Todi MixHo ricevuto le pelli Todi mix nella versione con aggancio anteriore e posteriore montati da tagliare a misura della sciancratura dei miei sci (nel sito chiamato ""cut-to-size ready"").Nella scatola ho trovato il taglierino apposito per tagliare le pelli, che va molto bene.Qui trovate un video molto chiaro e semplice che spiega come tagliare a misura della sciancratura la vostra pelle. Ricordate: la pelle è stata tagliata giusta se, una volta applicata allo sci, lascia scoperta la lamina (non di più): la lamina deve essere libera dalla pelle per assicurare il taglio e la presa sul ripido e su nevi ghiacciate.Insieme al coltellino avete il sacchetto per le pelli e due nastri a rete da applicare alle pelli una volta staccate dallo sci: questo nastro va molto bene, peccato che sia corto e costringe a piegare le pelli su se stesse. Sarebbe meglio fosse della stessa lunghezza della pelle.Da notare che nel sito della Colltex è disponibile la possibilità di ordinare queste pelli preformate sulla base del proprio sci (dette ""custom made""). Peccato che questa opzione sia limitata solo al mercato svizzero.Le pelli Colltex Todi mix sono un mix, appunto, di Mohair 65% e poliammide (nylon) 35%. Nelle pelli da scialpinismo sappiamo che il mohair garantisce le doti di scivolamento, laddove le fibre di nylon aumentano il grip e la resistenza all'abrasione. Quindi aumentando la parte di fibre di mohair si privilegia la scorrevolezza della pelle, ciò permette di andare più veloce a patto di avere una buona sensibilità nel salire con gli sci; aumentando invece la quantità di fibre di nylon la pelle è meno scorrevole ma offre più grip in salita, perdonando anche qualche errore da parte dello scialpinista.Negli anni la composizione 65-70% Mohair e 30-35% Nylon è diventata quella di riferimento per lo scialpinismo classico. Una pelle scorrevole fa stancare meno nei tratti in falso piano, ma allo stesso tempo il 30% di fibre di Nylon aiuta ad avere il giusto grip per lunghe salite e una buona resistenza all'usura.Vediamo in questa foto tratta dal sito colltex la costruzione di queste pelliLa parte più importante da notare nella costruzione di queste pelli è lo strato 3: questo waterproof laminate fa da barriera all'umidità della neve che se entrasse direttamente in contatto con la colla porterebbe al distacco della pelle dallo sci. Anche Pomoca adotta lo stesso concetto di barriera. Su nevi umide o quando si fanno gite con molte ripellate, questa costruzione fa la differenza.Il gancio anteriore è una bella sorpresa: molti lo definiscono 3D , perché grazie alla sua forma ""ad uncino"" riesce ad ancorarsi facilmente anche a punte molto larghe, senza ballare in alcun modo. Questo è un dettaglio da tenere in particolare considerazione se cercate una pelle per sci larghi (sopra 100 mm sotto scarpone).Nel mio caso io ho montato queste pelli Colltex Todi Mix sui Black Crow Atris (da 107 mm) e come si vede in foto l'aggancio anteriore è molto sicuro.Il gancio posteriore è chiamato Camlock e per Colltex rappresenta uno dei punti importanti del loro processo di innovazione prodotto. A me piace perché è molto compatto e la molletta metallica di cui è dotato lo tiene ben in posizione sulla coda dello sci. Agganci più voluminosi sono magari più facili da agganciare, ma poi possono essere più facilmente sganciati durante le inversioni, quando gli sci a volte si incrociano tra di loro.Nella prova su bilancia non deludono: solo 224 g!Le pelli Colltex Todi MixCome detto sopra ho usato queste pelli su dei ""padelloni"". Gli sci larghi sono sci difficili da portare in salita, perché a causa della loro larghezza è più difficile lavorare bene di caviglia per metterli a piatto sulla traccia, in questi casi è necessario un buon grip. Però allo stesso modo una pelle che non scorre con sci di questo tipo significa arrivare in cima ""distrutti"", così da non potersi godere la discesa (ragione per cui uno gira con sci larghi).Al momento di applicare le pelli sullo sci si ha la prima bella sorpresa: la colla tiene tanto. È veramente una colla molto forte; una volta applicata allo sci non si ha alcun dubbio se la pelle rimarrà salda.Ho usato queste pelli Colltex Todi Mix lungo boschetti ghiacciati, su neve farinosa fredda e su neve fresca umida e non mi hanno mai deluso. Il grip offerto è stato sempre sufficiente per superare brevi muri, per rimanere in posizione durante inversioni ripide e in generale per non dovere essere sempre sulle braccia nei passaggi più tecnici.La scorrevolezza è sempre stata buona: in alcuni brevi tratti di discesa non mi sono mai ritrovato a dovere spingere con le braccia, lo sci riusciva a scivolare in maniera sufficiente.Non hanno mai fatto zoccolo, anche se questo problema in genere lo si ha nelle gite primaverili con nevi particolarmente umide.Queste pelli sono nate per ripellare! Anche alla terza ripellata l'adesione sullo sci è sempre sicura. Certo, se come me durante la gita le ripiegate su sé stesse ""colla su colla"", allora dovrete faticare non poco per aprirle e applicarle allo sci (è uno scotto che volentieri si paga).Come scritto sopra questa importante qualità deriva dalla barriera impermeabile, ma anche dalla qualità idrorepellente della colla. Nelle foto seguenti si può notare come dopo 9 minuti le gocce d'acqua siano rimaste sferiche e non siano riuscite a bagnare la colla.ConclusioniLe Colltex Tödi mix sono pelli all-rounder di grandissima qualità. Testandole si capisce che ogni particolare è studiato con un preciso scopo e con grande conoscenza del prodotto.Garantiscono il giusto mix di grip e scorrevolezza per tutte le gite classiche di scialpinismo. Non sono pelli da gara (ma non lo vogliono essere) né pelli lente giusto per fare poche centinaia di metri di transizione da un impianto e l'altro. Sono pelli per i vostri tour di scialpinismo più lunghi e impegnativi.Magari anche per fare il Tödi tour riportandole nella loro montagna di nascita.[prezzo-link link=""https://mountainreview.it/vai/colltex-todi-mix/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
1906,"La Sportiva Blizzard Gtx","Per poter dare la giusta luce alla recensione che segue è d’obbligo fare una premessa riguardante le mie convinzioni personali maturate da esperienze pregresse. Pregiudizi che si sono palesate nel mio pensiero appena ho visto la La Sportiva Blizzard.“Il Gore-Tex non lo voglio sulle mie calzature”. So che può offrire una certa protezione dall’acqua, ma sono sempre stato convinto che comunque un po’ di acqua in condizioni difficili passa. Altrimenti ti trovi una scarpa che non asciuga mai e la prospettiva di correre coi piedi a mollo senza la speranza che l’evaporazione ti dia sollievo. Allora meglio un po’ di umidità per qualche ora sapendo che finite le condizioni difficili se ne andrà da sola. “La ghetta protegge, ma fa sudare i piedi e impaccia la dinamica di corsa”.“I chiodi: di male in peggio”. Quando corri sul duro li senti sotto i piedi spingendoti ad una andatura molto artificiale, quando sei sul ghiaccio probabilmente ti daranno una presa insufficiente. Allora a questo punto meglio munirsi dei ramponcini da trail running che non tradiscono mai.Con questi preconcetti in mente ho indossato le scarpe e sono uscito per la prima prova: una trentina di km su percorso misto con neve fresca alta e zone di misto. Quando sono tornato le mie convinzioni hanno iniziato a vacillare e dopo diverse uscite sono state letteralmente spazzate via!Le prestazioni di questa scarpa sono davvero superlative: il progresso tecnologico nei materiali e l’esperienza de La Sportiva hanno dato vita ad una scarpa che mantiene davvero quello che promette.La Sportiva Blizzard GTX in dettaglioEstetica e calzataBella è bella, niente da dire, il colore Black/Yellow di La Sportiva mi è sempre piaciuto sui loro modelli. A ben vedere il battistrada completamente giallo forse è un po’ eccessivo, magari non è elegante come una raptor, ma comunque è gradevole nell’insieme.Davvero curati i dettagli. Le stringhe sono leggermente elastiche per garantire una chiusura ideale. Sono poi fissate nei punti migliori, in modo da non creare costrizioni al collo del piede o sulla parte superiore dello stesso, pur garantendo stabilità e chiusura efficace. La Blizzard è inoltre fornita di lace-pocket integrata dove inserirle una volta allacciate.Il collare posteriore è sovradimensionato, in modo da permettere l’uso anche coi guanti. Inoltre è cucito davvero bene e dopo molti utilizzi non mostra segni di cedimento.La ghetta è stretta il giusto e sembra disegnata su misura. Si allarga esattamente lo stretto necessario per permettere al piede di entrare nella scarpa, né più né meno. Poi si richiude fasciando perfettamente la caviglia senza lasciare vuoti frontali o posteriori.La scarpa non ha linguetta ma tutta la parte anteriore è un tutt’uno morbido e assolutamente comodo. So che queste soluzioni incidono sul peso, ma la comodità extra, su una scarpa di questo tipo, è più che giustificata.In ultimo: sul frontale troviamo il graditissimo puntalino protettivo in PTU, simile a quello che si trova in altri modelli dello stesso produttore, e che ha ampiamente dimostrato la sua utilità ed efficacia.Indossata, la La Sportiva Blizzard è davvero comoda e avvolgente. Inizialmente si nota un lieve fastidio dato dalla conchiglia posteriore che risulta un po’ rigida, soprattutto per chi è abituato alle scarpe da strada. Fortunatamente poco dopo la scarpa “prende forma” e la sensazione scompare.Prova su neve e ghiaccio de La Sportiva BlizzardIl terreno per cui le Blizzard sono state pensate è sicuramente la neve e il ghiaccio, e devo dire che si comportano perfettamente.Anche dopo diverse ore nella neve ben al di sopra della caviglia non ho avuto il minimo filtraggio di acqua o umidità. È sufficientemente sistemare per bene la ghetta a di sotto dei pant e la protezione è al livello, se non superiore, a quello di una pedula da montagna.Il piede rimane sempre caldo e asciutto quasi si stesse correndo su asfalto. Una volta tolte è davvero impressionante vedere come la calza sia perfettamente asciutta.Da manuale anche il comportamento su ghiaccio. I chiodi non sono molti e guardandoli non gli si darebbe grande fiducia, invece offrono un grip ideale su qualsiasi percorso di trail o sulle occasionali lastre ghiacciate.Inizialmente un po’ titubante, ma verificata la stabilità posso dire che se si mantiene un’andatura composta il ghiaccio non è più un problema con le La Sportiva Blizzard ai piedi. Persino gli scarti e le accelerazioni non troppo brusche vengono perdonate senza slittamenti degni di nota.In tutte le uscite fatte, pur andando a cercare di proposito i passaggi più critici, i ramponcini sono sempre rimasti nello zaino. Certo, non ci si può fare alpinismo o muoversi serenamente su ghiacciaio, ma le normali necessità del trail runner invernale vengono tranquillamente soddisfatte.Ottimo anche il comportamente su fango e terreni scivolosi, il battistrada ha un disegno ben pensato che lo porta a livello delle migliori scarpe trail. Nei casi di terreno liscio (credo grazie ai chiodi) le ho trovate addirittura un passo sopra alle cugine più leggere.Dinamica di corsaSeppur meno importante per questo tipo di prodotto, la dinamica di corsa è la caratteristica che più mi ha stupito.Ero pronto ad accettare come compromesso alla comodità e alla protezione una cattiva, se non addirittura pessima, dinamica di corsa su strada. E invece mi sono dovuto nuovamente ricredere.Utilizzate su asfalto ho impostato un passo ben orientato all’appoggio sull'avampiede, con cadenza elevata, piede ben richiamato verso i glutei e massimo sfruttamento del ritorno elastico del piede. In questo caso inizia a notarsi il peso della scarpa e la sensibilità limitata della suola, ma non tanto quanto si potrebbe immaginare.Direi che l’unico fastidio degno di nota è dato dal ticchettio dei chiodi sull’asfalto. La scarpa La Sportiva Blizzard risponde perfettamente alle sollecitazioni, con corsa naturale e rilassata, quasi stessimo utilizzando un modello da strada.Sensazione testimoniata dalle misurazioni oggettive: cadenza 185 passi al minuto, TCS 220 ms, rapporto verticale 5,1%. Parametri perfettamente in linea con corse a parità di fondo e scarpe da asfalto. Certo non ci correrei una maratona, ma non sarebbe poi neppure un’idea così folle.L’ultimo punto di forza è la durata della suola, il mio stile di corsa mi porta a rovinare prematuramente il fondo, ma anche in questo caso La Sportiva mi ha stupito. La foto mostra il fondo dopo 200 km di misto: praticamente nuova.ConclusioniChe dire, questa La Sportiva Blizzard Gtx è stata una vera sorpresa, con tutta la buona volontà non saprei trovare un solo difetto da segnalare.Ottima su qualsiasi terreno, incredibilmente comoda e performante, è abbastanza pesante se confrontata ad una scarpa bassa, ma per i trail in condizioni difficili non lo ritengo assolutamente un problema: il vantaggio dato dalla sicurezza che trasmette, e quindi la possibilità di poter osare di più, compensa di gran lunga il rallentamento dato da un peso extra.Un prodotto pienamente consigliato per agonisti e per chi vuole godersi un trail invernale in piena sicurezza.La sconsiglierei però ad un escursionista in quanto la protezione del piede non è comunque a livello di una pedula e la scarpa risulta più flessibile a livello di caviglia di quello che sembrerebbe guardandola. Quindi è importante essere ben condizionati agli impatti del piede su terreno sconnesso e alla protezione alla torsione della caviglia minimale.Il prezzo è elevato rispetto ad una normale scarpa da trail, ma è più che giustificato sia dalle performance che dalla durata prevista.[prezzo-link link=""https://mountainreview.it/vai/la-sportiva-blizzard-gtx/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
2022,"CRAZY JKT BOOSTED PRO 3L WOMEN","Ho utilizzato la giacca Crazy Boosted in due occasioni per fare scialpinismo, in condizioni con poco vento e senza precipitazioni. Per completare il test, ho lavato la giacca per vedere come resiste al passaggio in lavatrice.Si tratta di una giacca nel più puro stile Crazy: minima, leggera e compatta, nonostante il suo tessuto impermeabile “3L” (tre strati). Il taglio e le finiture con cuciture termonastrate sono eccellenti e la giacca è molto bella.La giacca Crazy Boosted Pro 3L in dettaglioRegolazioniPer risparmiare peso, il bordo inferiore della giacca e il cappuccio sono privi di cordini elastici per l’aggiustamento (sul sito dice che il cappuccio si regola con cordino elastico, ma non è vero). Invece, hanno un elastico fisso sottile sul bordo che funziona molto bene per chiudere il capo intorno alle anche e alla testa.Inoltre, la parte elastica del cappuccio è girata verso il basso, creando un bordo sopra il viso che, dalla mia esperienza con un’altra giacca di Crazy, rappresenta un vero vantaggio per la protezione da pioggia e vento. In confronto con quest’altra giacca (la Shark di Crazy), il cappuccio della Boosted Pro 3L rimane meno giusto sulla testa, forse per lasciare spazio per un cappello.Grazie al sottile elastico nel bordo inferiore della giacca, essa rimane ben chiusa intorno alle ancheOttimo fit del cappuccio chiuso intorno al visoLa membranaIl tessuto Dermizax utilizzato dalla Crazy è una scoperta recente per me. Con la giacca Shark da trail running, anch’essa in Dermizax, ho fatto diverse uscite con pioggia e neve, e ho traspirato, mettendo a dura prova l’impermeabilità e traspirabilità del tessuto.Con la giacca Boosted Pro 3L non ho ancora avuto l'opportunità di uscire sotto la neve, ma l’ho tenuta addosso apposta in salita sotto il sole per testare la traspirabilità e ho provato a metterla sotto il rubinetto per testare l'idrorepellenza.Goccia d’acqua sul tessuto Dermizax. Dopo cinque minuti le gocce grosse hanno iniziato a deformarsi, le piccole noVedendo gli ottimi risultati con entrambe le giacche, ho deciso d’informarmi un po’ sul tessuto.Dermizax è sul mercato da molti anni e gli articoli che ho trovato online suggeriscono un’evoluzione nel tempo: test e articoli del 2010/2011, dicono che Gore-Tex è nettamente superiore, mentre due articoli del 2017 (i più recenti che ho trovato) danno l’oro a Dermizax.Negli articoli, l’impressionante traspirabilità e impermeabilità di Dermizax è attribuita al meccanismo tramite il quale questo tessuto sposta i liquidi dall’interno all’esterno. Non usa pori (come, ad esempio, Gore-Tex), ma molecole di poliuretano che legano con l’acqua e “si passano” le microgocce fin che arrivano all’esterno.Questo meccanismo, in teoria, avrebbe anche il vantaggio di una maggiore durabilità dei capi, visto che non vi sono pori che possono essere ostruiti dalla sporcizia o dai sali contenuti nel sudore. Dopo aver visto la prestazione di Dermizax sulle mie due giacche della Crazy, cercherò sicuramente lo stesso tessuto nel mio prossimo acquisto giacca/guscio.Tessuto Dermizax 3L, dentro e fuori. Si vedono le cuciture termonastrate all’interno della giaccaUna giacca ""specialista""Vi chiederete a cosa mai mi potrebbe servire un terzo guscio oltre alla giacca Shark (per corsa) e alla Boosted Pro 3L (per scialpinismo). La risposta è che la giacca Crazy Boosted Pro 3L, che è pensata appositamente per lo scialpinismo, non è particolarmente versatile per altre attività.Per poterla usare per alpinismo, ad esempio, si dovrebbe poter indossare un casco sotto il cappuccio, cosa che invece non si può. Anche un piumino pesante è difficile da usare sotto la giacca, e questo servirebbe, per esempio, per salire ad alte quote o arrampicare cascate.Il motivo per cui non ci stanno un casco o un piumino pesante sotto la giacca Crazy Boosted Pro 3L è esattamente uno dei suoi pregi: quello della leggerezza. Non avendo cordini elastici per regolare la taglia del cappuccio o per chiudere il bordo della giacca intorno alle anche, il fit deve per forza essere preciso per riuscire a proteggere dal vento chi la indossa.Uscita di scialpinismo con la giacca Boosted Pro 3LEssendo la Crazy Boosted Pro 3L una giacca veramente minimalista, gli accessori sono pochi e ognuno è importante. Ce ne sono cinque: le tasche, un velcro per regolare il cappuccio, i velcro per chiudere le maniche, le cerniere sotto le ascelle, e la cerniera di chiusura della giacca (la chiamo “accessorio”, ma è in realtà un elemento di base).Tasche, maniche e cappuccioLe tasche esterne della giacca sono alte e “invertite” (la cavità si espande dalla cerniera verso i lati del corpo e non verso il centro), in modo tale che l’apertura rimane sopra l’eventuale cintura di un imbrago o uno zaino.È la mia prima giacca con questo tipo di tasche e inizialmente mi è mancata la possibilità di inserirvi le mani per scaldarle. Ma già alla fine della seconda uscita mi ci ero abituata e trovo veramente pratico poter tirare fuori oggetti vari (occhiali, fazzoletti, etc.) dalla tasca senza slacciare la cintura ventrale dello zaino.Inoltre, il guscio ha una tasca interna, che può essere pratica per portare il telefono vicino al corpo o – non ci avevo pensato prima! – per l’Artva (sempre che la giacca s’indossi direttamente sopra il primo strato di abbigliamento, con l’Artva legato al corpo).Tasche “a petto”, che si possono aprire anche con la fascia vita dello zaino chiusoIl cappuccio da solo ha un ottimo fit e protegge bene il viso e la testa dal vento e dalla neve. Il collo della giacca sale abbastanza, caratteristica utile quando il tempo è freddo o brutto. Per di più, come avevo già sperimentato con la giacca Shark, tutto rimane al suo posto: il bordo del cappuccio non cade negli occhi, il cappuccio non si toglie col vento, e la visione periferica non viene ostruita ogni volta che si gira la testa.In termini di adattabilità, il cappuccio si può aggiustare verticalmente tramite una striscia di velcro. Io l’ho trovato completamente inutile, ma forse ho la testa lunga e, quindi, nel mio caso, questo tipo di regolazione serve solo per tirare indietro il cappuccio, come se volessi toglierlo.Riassumendo, il fit del cappuccio è buono ma non c’è la possibilità di adattarlo e, di conseguenza, di usarlo sopra un casco.Striscia di velcro per aggiustare il cappuccio in direzione verticale. Si vede anche l’elastico che contribuisce al buon fit del cappuccioAnche per le maniche c’è una striscia di velcro che permette di chiuderle intorno ai polsi. In questo caso le strisce sono utili e hanno l’ulteriore vantaggio di essere sottili, riducendo le chance che vadano ad attaccarsi a tessuti vari dentro lo zaino (l’ho visto capitare molto spesso con strisce di velcro larghe).Striscia di velcro molto sottile per stringere la manica intorno al polsoCerniereLe cerniere – sia quella di chiusura della giacca, sia quelle di aerazione sotto le braccia – sono la cosa che meno mi è piaciuto della giacca Crazy Boosted Pro 3L. Per il mio gusto, il buco di aerazione che si crea quando le cerniere sotto le braccia sono aperte è troppo piccolo. È un peccato, perché abbinati all’ottima traspirabilità del tessuto e la leggerezza della giacca, due bei buchi sarebbero un vero plus.Ad esempio, se in salita ci sono tratti con e senza vento, si potrebbe rimanere ben coperti quando c’è vento e freschi quando non c’è, senza doversi spogliare e ricoprire ogni volta. Se non fosse per le dimensioni dell’apertura, queste cerniere sarebbero ottime: sono molto sottili, quasi invisibili (molto belle) e si aprono e chiudono con facilità.Cerniera sotto il braccio. Si apre e chiude con facilità, ma l’apertura che crea è piuttosto piccolaPer parlare della cerniera di chiusura, parto dall’assunto che questa deve soddisfare due requisiti spesso contrapposti (un limite delle tecnologie esistenti): essere impermeabile ed essere maneggevole. La cerniera della giacca Crazy Boosted Pro 3L soddisfa la prima condizione, ma soddisfa molto meno la seconda. È decisamente difficile da aprire e chiudere con i guanti e pure senza guanti si fa fatica a farla partire o a farla arrivare fino al bordo del collo.Goccia d’acqua sulla cerniera di chiusura della giacca dopo 5 minutiCerniera impermeabile di chiusura della giacca. Non facilissima da maneggiare, soprattutto con guantiConclusioniConcludo parlando dal test lavatrice. Normalmente non avrei lavato una giacca dopo solo due utilizzi. Ho fatto un’eccezione per due motivi: volevo raccontare il risultato del lavaggio e ho letto che il Dermizax, a differenza del Gore-Tex, non perde le proprie qualità con i lavaggi. In più, non serve un (caro) detersivo speciale.Come letto, il tessuto è uscito dalla lavatrice con la stessa sensazione al tatto e lo stesso aspetto con cui era entrato: veramente ottimo! Le strisce di velcro, tipico punto debole quando si tratta di lavaggi, sono anch’esse rimaste intatte. Mi sembra, quindi, che questa giacca avrà una lunga vita. Sarò la vecchietta in rosa fluo “retro” negli anni 2040!Retro della giacca dopo il suo primo lavaggioLa mia seconda e vera conclusione della recensione non c’entra esattamente con la giacca ma più con Dermizax e Crazy ed il loro lato “green”.Dermizax, essendo composto al 100% di poliuretano (PU), è riciclabile. Non è detto che tutti i centri di riciclaggio accettino il PU, ma il potenziale c’è, cosa che non è scontata per un tessuto tecnico. Inoltre, Crazy usa il marketing green in una maniera che mi sembra veramente onesta. Ad esempio, le due giacche che ho avuto da loro mi sono arrivate avvolte in carta riciclata (con uno sticker che riferiva questo fatto, ovviamente…) e la giacca Boosted Pro 3L è accompagnata da un’etichetta descrittiva biodegradabile che contiene semi, che si può piantare (tutta l’etichetta). Cosa nascerà? Ve lo racconterò in primavera!So bene che sono strategie di marketing, ma intanto hanno un effetto positivo sull’ecosistema. Quindi, visto che non tutti i brand fanno questo tipo di sforzi, mi sembra più che valido applaudirli.Etichetta “piantabile”. È fatta di carta biodegradabile incrostata di semi[prezzo-link link=""https://mountainreview.it/vai/crazy-jkt-boosted-pro-3l-women/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
2061,"Silva Trail Runner Free","IntroduzionePrima di parlarvi della lampada frontale Silva, una premessa. La frontale è forse l'accessorio non di abbigliamento più importante per chi fa sport all’aperto di lunga durata, oppure per chi vuole godersi di tanto in tanto la magia di un trail al chiaro di luna.Con l’avvento delle lampade a led le performance delle luci frontali hanno avuto un incremento esponenziale nelle prestazioni. Ormai è possibile trovare prodotti con elevatissima affidabilità, peso e ingombro ridottissimi, che permettono tranquillamente con una singola carica di superare un’intera notte senza doversi preoccupare di pile di ricambio o di lampadine bruciate.Contare su una frontale affidabile ma che non appesantisca il capo è davvero importante. Trovarsi di notte senza luce è un problema che spesso può portare a conseguenze davvero gravi, tanto che nelle gare di trail che abbracciano una intera notte è quasi sempre obbligatorio averne due con tanto di pile di ricambio.Certamente Silva ha ben chiaro l’importanza del prodotto e con questa lampada è evidente come abbia tentato di proporre una soluzione “top di gamma”: un prodotto curato in quasi tutti i dettagli. La cura nella realizzazione è evidente, la qualità è innegabile e salta all’occhio già dall’unboxing. Tuttavia nella progettazione hanno compiuto un errore che purtroppo va a limitare in modo importante un prodotto che sarebbe stato altrimenti eccezionale.La lampada frontale Silva Trail Runner Free in dettaglioDimensioni e comandiLa prima cosa che salta subito all’occhio della lampada frontale Silva sono le dimensioni veramente ridotte.Il corpo luce è composto da due punti luce e da un grande bottone facilmente utilizzabile anche con guanti o moffole. Lo premi e la lampada si accende al massimo, altre due pressioni per passare a livello intermedio e basso. Un’ulteriore pressione lo fa lampeggiare e quindi tornare al livello massimo. Due secondi di pressione e si spegne.Semplice, comodo ed immediato, senza fronzoli inutili che vanno a complicare l’utilizzo, ad appesantirla o ad aumentare la probabilità di guasti. Come succede alle lampade con combinazioni astruse di tasti o addirittura la connessione Bluetooth e simili.A dirla tutto manca la possibilità di bloccare l'accensione, difetto perdonabile anche in funzione del fatto che il bottone laterale è sì comodo, ma difficile da azionare per errore. Certo, la funzionalità per un prodotto di questo livello sarebbe stata gradita.In definitiva però con un peso di soli 120g abbiamo tutto quello che ci serve per illuminare le escursioni notturne.AlimentazionePassando al pacco batterie, trovo con grande piacere il case per tre stilo AAA. Questo è un ottimo sistema di backup. Tre batterie si trovano ovunque ed è sempre utile averne nello zaino per le emergenze, ossia nei momenti in cui non si ha tempo per ricaricare la batteria principale ma si necessita di luce immediata.Bene, ma dov’è la batteria ricaricabile principale? Purtroppo leggo sulla scatola che il “rechargeable hybrid battery pack” è venduto a parte per una quarantina di euro. Approfondendo mi accorgo che la lampada frontale Silva Trail Runner è venduta in 3 versioni: la Free (oggetto del mio test) con l’adattatore per le batterie AAA, la Free H con l’adattatore e un piccolo accumulatore ricaricabile utilizzabile con lo stesso e la Ultra con batteria da 4A e senza adattatore. Scelta un po’ discutibile, soprattutto per l’acquirente meno attento. Avrei tenuto solo le ultime due, requisito fondamentale per una frontale moderna è poter essere ricaricata con una presa micro-usb.Il box sul retro porta il “safety light”, un led rosso utilissimo per farsi vedere da chi ci segue, però purtroppo la realizzazione non è tra le migliori: l’accensione avviene per via manuale aprendo il pacco batterie indipendentemente dal comando principale.ErgonomiaParlando di ergonomia il prodotto è indubbiamente di livello elevato. Il pacco batteria si può montare direttamente sulla fascia oppure, tramite un cavo di 85 cm di prolunga fornito in dotazione, metterla nello zaino o anche comodamente in una tasca.Il cavo è morbido e flessibile, i collegamenti sono ben isolati e tutto l’insieme è garantito IPx5. Quindi la lampada frontale Silva Trail Runner Free è protetta contro getti d’acqua pompati da qualsiasi direzione. Non ci si possono fare immersioni ma non ci si dovrà preoccupare di pioggia anche forte.I fili elettrici corrono lungo la fascia all’interno di un nastro plastificato che ha anche la funzione di far aderire bene la fascia alla fronte. Così, pur senza doverla stringere troppo, questa rimarrà ben aderente alla fronte, anche se sudata. Un’accortezza che non avevo ancora visto in questo genere di prodotti e che ho gradito davvero molto. Probabilmente la frontale più comoda che ho mai indossato.IlluminazioneVeniamo ora al punto più importante, ossia la capacità di illuminazione.La lampada frontale Silva Trail Runner Free produce 400 lumen di luminosità e devo dire che alla massima potenza si vedono tutti: sia la zona di direzione dello sguardo che le parti laterali sono ben illuminate e si pongono a livelli più che buoni.L’effetto del doppio led è ben evidente, il risultato è un “punto” centrale distintamente illuminato (sin troppo) senza rinunciare alla visione complessiva, direi un ottimo insieme. La lampada è altresì regolabile in senso verticale, così da orientarla in modo ancor più accurato.Le coppie di foto mostrano l’illuminazione (con la lampada indossata) di un viale e del terreno davanti i propri piedi rispettivamente con:una lampada da pochi euro (450 lumen)con la Silva (400 lumen)con una delle lampade Petzl più vendute (300 lumen). pila low-cost (viale)pila low-cost (piedi)Silva (viale)Silva (piedi)Petzl (viale)Petzl (piedi)L’illuminazione statica raggiunge tranquillamente i 30 metri ed è decisamente superiore rispetto alla “cinese” che sulla carta dovrebbe illuminare di più. Rispetto alla Petzl è pressoché equivalente, ma la seconda ha una diffusione della luce leggermente migliore.Le differenze si notano ancor di più nella prova dinamica. Il video l’ho realizzato su un percorso accidentato, correndo a circa 5’/km, come si nota la visibilità offerta dalla Silva Trail Runner Free è più che sufficiente per muoversi in piena sicurezza.https://youtu.be/mr44l9H1J7MLa lampada frontale Silva in azioneLa durata è di circa 20 ore con 3 AAA non ricaricabili di buona qualità, utilizzata a media potenza, risultato assolutamente ottimo. Usando il battery pack ricaricabile la durata dichiarata dimezza.Arriviamo ora alle note dolenti. La lampada frontale Silva soffre di una problematica che ogni tanto si riscontra nelle lampade dal design più creativo. Non mi spiego come i progettisti, con tutta l’attenzione che hanno posto nella realizzazione, si siano fatti sfuggire un problema del genere: la luce che “fugge” dal lato inferiore.Nel momento in cui si inclina il fascio per illuminare la strada, ovvero nella configurazione normale di utilizzo, questo difetto fa sì che una parte della luce vada ad illuminare il viso dell’utilizzatore, creando un effetto “luna piena”.Questo effetto è molto fastidioso in quanto sembra di avere una illuminazione dall’alto e, almeno nel mio caso, non mi permette di godermi appieno l’atmosfera notturna. È un po’ come muoversi in uno stadio illuminato. Ancor peggio, gli occhi non si abituano totalmente al buio, tanto che a parità di illuminazione oggettiva (come testimoniato da foto e video) l’impressione è quella di avere una quantità di lumen decisamente inferiore al reale.Usata durante un trail notturno su un percorso ben conosciuto, la sensazione di visione sufficiente la ottengo con la Petzl a livello minimo (grazie alla tecnologia reattiva), la cinese a livello medio, mentre la Silva ho dovuto tenerla a livello medio e nelle discese veloci pure al massimo.ConclusioniIn definitiva la lampada frontale Silva Trail Running Free è un prodotto con una qualità costruttiva elevata, che però ritengo una occasione persa.Con qualche piccola accortezza la Silva avrebbe potuto realizzare una lampada ergonomica, leggerissima ed efficiente, ma il difetto dovuto all’illuminazione diretta sul viso lo trovo davvero penalizzante rispetto a prodotti concorrenti nella stessa fascia di prezzo.[prezzo-link link=""https://mountainreview.it/vai/silva-trail-runner-free/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
2104,"Devold Wool Mesh Man Shirt","Prima di parlarvi della Devold Wool Mesh, faccio una premessa su questa azienda norvegese specializzata in capi in lana dal 1853.La sua storia è molto interessante in quanto racconta molto bene la filosofia aziendale fin dal suo fondatore. Devold é sempre stata all'avanguardia nell’innovazione, non solo in campo outfit.Pensate che detiene due primati in ambito tecnologico: la prima azienda della Scandinavia a possedere un impianto di illuminazione e la prima a possedere una linea telefonica!Se siete curiosi di leggere la sua storia potete trovarla sull'apposita sezione del sito Devold.Per quanto riguarda i prodotti, anche qui la cura e l'attenzione al dettaglio sono veramente formidabili. Ad esempio, l'azienda riporta su ogni singolo capo la provenienza della lana utilizzata che, nel mio caso, arriva da Will and Emily Murrays’ farm, Nuova Zelanda.Per poter diventare azienda fornitrice di lana per la Devold bisogna inoltre rispettare elevati standard non solo di qualitá, ma soprattutto di rispetto per l'ambiente e per l'animale. Fa piacere vedere che ci sono aziende che investono risorse per migliorare il loro impatto sul nostro pianeta.La maglia utilizzata durante un trekking invernaleLa Devold Wool Mesh Man Shirt in dettaglioHo utilizzato questa Devold Wool Mesh Man Shirt in diversi trekking invernali con temperature costantemente sotto lo zero, ma anche durante allenamenti di corsa con temperature che variavano dai + 10 ° C ai – 10 ° C.Ciò che salta subito all’occhio di questo capo è il materiale con cui è fatto: 100% lana merino.Iniziamo, dunque, a elencare quali sono i vantaggi legati a questo tessuto. In primo luogo, emerge la resistenza: dopo una quindicina di utilizzi non si è ancora presentato nessun sfilacciamento e anche a seguito di una decina lavaggi in lavatrice a 40 gradi, la Devold Wool Mesh risulta ancora come nuova.Dettaglio della lana merinoPer quanto riguarda la sua capacità di trattenere calore, la lana merino conferisce al capo un ottimo isolamento termico. Utilizzandolo in un trekking lento a temperature attorno agli zero gradi non ho avuto nessun brivido di freddo. Anzi, dopo 10 minuti di cammino sono rimasto solamente con addosso questa maglia ed una giacca antivento..Al contempo la Devold Wool Mesh risulta avere ottime capacità di gestione del sudore se utilizzata durante un’attività dall’alto coefficiente aerobico. Ad esempio, durante un lungo di corsa di 25 km a ritmo abbastanza elevato non ho sentito un senso di bagnato sulla pelle pur indossando sopra una giacca da trail running.L’ottima traspirabilità le dà modo di asciugarsi molto velocemente al termine dell` attività outdoor.Dettaglio della traspirabilitáIn termini di comodità, una volta indossata, la Devold Wool Mesh Man Shirt risulta essere molto confortevole anche dopo diverse ore di utilizzo. Pur essendo “slim fit”, la sua elasticità fa sì che non stringa né sui fianchi né sulle spalle. Altro elemento degno di nota riguarda le cuciture doppie e ben marcate, garanzia di resistenza, ma che al contempo non arrecano fastidio.Dettaglio della cucituraRisultano ottimi sia il colletto che i polsini, dotati di imbottitura che li rendono comodi e confortevoli.Dettaglio del polsinoUn’altra caratteristica apprezzata dei capi in lana merino è la capacità di neutralizzare i cattivi odori anche dopo diverse ore di attività intensa e questa maglia non è da meno. Utilizzata per due giorni consecutivi, alla fine del secondo il cattivo odore legato alla sudorazione era minimo, quasi impercettibile.Il peso è nella media, con una grammatura di 190 gr / m2 risulta essere in linea con capi di altri brand.ConclusioneConsiglio questa Devold Wool Mesh Man Shirt soprattutto per l’inverno. In particolare sia per coloro che praticano attività più tranquille (trekking, ciaspole, alpinismo classico), sia per chi invece si dedica ad attività a coefficiente aerobico maggiore, come lo scialpinismo o la corsa. Durante la stagione estiva, invece, la consiglio per attività più in alta quota, come l’escursionismo e l’alpinismo oltre 3.000 metri.[prezzo-link link=""https://mountainreview.it/vai/devold-wool-mesh-man-shirt/""]"
2120,"Ferrino Light Safe 20","La stagione sciistica 2020-2021 sarà probabilmente ricordata come quella in cui lo scialpinismo è decollato. A causa della pandemia, gli impianti sono rimasti chiusi e molti sciatori si sono spostati sullo scialpinismo per poter soddisfare la loro voglia di neve e curve. Ma lo scialpinismo espone gli sciatori a rischi oggettivi e gli zaini airbag sono un valido strumento per mitigare questo rischio.Lo zaino Ferrino Light Safe 20 è una bella proposta della nota casa torinese per affrontare la polvere con maggiore tranquillità.Introduzione sugli zaini airbagSciare su polvere vergine è uno dei sogni di tutti gli scialpinisti.Per farlo ci vuole impegno, ci vogliono levatacce e ci vuole molto studio e attenzione per capire se quella polvere regalerà gioia o terrore. Il lato negativo di questo è che lo possiamo sapere solo quando ci buttiamo dentro, prima possiamo solo ipotizzarlo in maniera più o meno buona, sulla base della nostra esperienza e della nostra preparazione.Come spiegato anche nel libretto istruzioni dello zaino Ferrino, il principio fisico su cui è basato uno zaino airbag è quello della segregazione inversa: in una massa di particelle in moto quelle più piccole vanno a fondo, mentre quelle di maggiore volume salgono in superficie. Potete sperimentare questo principio agitando la vostra scatola di muesli, vedrete che il riso soffiato va verso l'alto.Stando alle statistiche, se si viene travolti da una valanga si ha il 47% di possibilità di essere sepolti se non si ha un airbag sulle spalle, mentre se lo si indossa il rischio scende al 20%. Considerando che chi va sotto una valanga ha una mortalità del 44%, si arriva a stimare che con ABS si ha una diminuzione del rischio di almeno il 50%.Ciò non è male affatto. Se a questo aggiungo accurata preparazione, esercitazioni periodiche dell'uso dell'artva e allenamento per farci mantenere vigili anche nei momenti critici.Lo zaino airbag non ci salva la vita sempre, ma aggiunge un buon margine di sicurezza alla nostra passione.Come l'ABS nelle nostre auto: se su strada bagnata non diminuiamo la velocità ben poco potrà l'ABS, se invece adottiamo un comportamento prudente l'ABS ci aiuterà a fronteggiare l'imprevisto.Attenzione però le statistiche dicono che un 60% dei fallimenti degli zaini airbag è dovuto alla non attivazione del sistema, quindi è importante familiarizzare con il gesto di attivazione dell'airbag. Gli zaini che consentono la prova ""a secco"" dello sgancio sono perciò più sicuri.Quindi primo dato: lo zaino Airbag è un dispositivo individuale di sicurezza (DPI), pertanto deve essere conforme allo schema legislativo cui sono sottoposte le nostre corde, moschettoni, imbraghi etc. Quindi da questo lato possiamo essere tranquilli la sicurezza è garantita.Il libretto istruzioniCome detto sopra lo zaino airbag è un dispositivo di protezione, pertanto è obbligatorio redigere un libretto di istruzioni che illustri come usare questo dispositivoBreve nota per gli utilizzatori: leggete i libretti istruzione. è importante capire funzionano e quali siano i limiti delle vostre dotazioni. Suggerimento per i costruttori: scrivete i libretti di istruzione in modo chiaro e in caratteri leggibili altrimenti nessuno li leggerà mai.Il libretto istruzioni di Ferrino è molto chiaro, scritto bene e con disegni molto esplicativi, ma:manca la spiegazione di come chiudere il cosciale (aspetto di sicurezza)manca spiegazione di come fissare gli sci (ci si può comunque arrivare)Lo zaino nel dettaglioQuesto zaino è basato sulla tecnologia airbag Alpride 2.0.La Alpride è un'azienda svizzera che ha sviluppato negli ultimi anni dei sistemi airbag che prima di tutto vogliono essere trasportabili e facilmente manutenibili. Il sistema Alpride 2.0 adotta cartucce di gas compresso con attacco filettato standard (sono le stesse dei giubbotti salvagente).Per quanto Ferrino raccomandi l'uso solo di cartucce Alpride (trovabili facilmente su qualsiasi store fisico o virtuale) con questa tecnologia si ha maggiore possibilità di trovare un ricambio, magari in qualche luogo sperduto. Il vantaggio per le aziende di questa tecnologia è anche che non è necessario creare un sistema logistico che ritira e rigenera bombole (ed eventualmente anche maniglie). Questa è una bella comodità per consumatori e aziendeVediamo come funziona. Come si vede nel video e nella foto il sistema è basato su:Una bombola di CO2Una bombola di ArgonUna molla di innesco (e relativa chiave)Un aspiratore (e un ugello Venturi)Una maniglia di innescoUn airbag da 150 litriCome si vede il sistema è di tipo meccanico. C'è una molla che viene precaricata al primo utilizzo (e dopo ogni sgancio) e che è collegata a un percussore. La maniglia non è altro che un grilletto che fa innescare la molla che libera il percussore, che apre le bombole di gas che poi vanno a riempire l'airbag.La molla viene precaricata per mezzo di una chiavetta che si trova all'interno dello zaino (legata con un cordino per non perderla). Si avvita la chiavetta fino in fondo, si carica così la molla, e poi si svita indietro la chiavetta.Tutto questo sistema è contenuto in un bel corpo di alluminio robusto e affidabile.Il sistema di gonfiaggio è più complesso di quanto si immagini. Qui non abbiamo una bombola singola che gonfia i palloni, ma invece abbiamo due cartucce, di non grandissimo volume (peso complessivo 450 g).Il sistema è ingegnoso: entrambe le cartucce sono collegate a un ugello Venturi, che per effetto fluidodinamico aspira aria dall'esterno: in questo modo l'airbag è gonfiato da CO2, da argon e dall'aria ""pompata"" dal Venturi. Per questa ragione lo zaino nella parte bassa sinistra, in corrispondenza dell'aspirazione dell'aria è fatto con un tessuto traspirante, diverso dalla Cordura rossa del resto dello zaino.Troviamo due diversi tipi di gas, perché la CO2 ha più spinta ma ha dei limiti di funzionamento alle basse temperature (può ghiacciare sul Venturi), limiti che vengono compensati dalla spinta dell'argon compresso.Il limite di funzionamento è -30 °C.I nerd di montagna possono trovare un approfondimento a questo linkSi viene così a gonfiare un airbag da 150 litri che gira attorno allo zaino e che protegge essenzialmente la parte superiore dello sciatore.La dimensione in volume è la più piccola sul mercato, ma ormai molti player si muovono su questa dimensione. Un airbag più grande comporta maggiore tessuto, bombole più grandi e quindi maggiore peso. Un compromesso da valutare. Sul mercato arriviamo anche ai 200 litri del Jetforce Pro di Black diamond.Alpride 2.0 è un sistema adottato anche sugli zaini Scott e Black Diamond. Due big player come Ferrino.L'airbag esce lateralmente a partire da sinistra: ""sfondando"" una cerniera dotata di alcune maglie false che ne consentono l'apertura immediata. L'airbag ha un bel colore rosso lucente, in maniera che sia anche visibile da lontano: questo aiuta nella individuazione del travolto (vestirsi colorati può aumentare la nostra sicurezza? secondo me sì).Una volta aperto, l'airbag deve essere ripiegato. Nel libretto istruzioni è spiegato bene come fare, ma deve essere prestata attenzione, perché non è semplicissimo.Continuando sul lato sicurezza: come da normativa lo zaino deve avere spallacci e fascia lombare agganciati con fibbie metalliche, al fine di garantire la tenuta allo strappo durante il travolgimento nella valanga.Inoltre sempre per normativa lo zaino è dotato di una cinghia cosciale, da girare sotto la coscia destra e che impedisce che lo zaino si sfili verso l'alto.Nel caso di Ferrino questa cinghia è passata attraverso una fibbia di regolazione sulla parte frontale dello zaino e poi deve essere fatta passare nella cintura ventrale. Sistema molto semplice ma un po' difficile da aggiustare ""on fly"".La maniglia di innesco dell'airbag è alloggiata nello spallaccio sinistro, dietro una comoda zip di protezione.Una volta estratta dalla custodia la maniglia rimane ben fuori e pronta per essere azionata dallo sciatore.La posizione della maniglia può essere regolata in altezza ma non può essere spostata sullo spallaccio destro per agevolare lo sgancio a uno sciatore mancino. Questa è per me una limitazione di questo sistema: mi pare che con semplici accorgimenti si potrebbe permettere di montare la maniglia anche a destra.Se svitate le cartucce dal blocco di alluminio, potete provare a sganciare l'airbag, così da capire quanta forza deve esser fatta sulla maniglia e se la maniglia è all'altezza giusta.https://youtu.be/1ba36WFDloMDopo lo sgancio appare sulla sede di carica della molla un simbolo rosso, che è un avviso di pericolo, perché il sistema deve essere ri-armato come spiegato sopra.Notare il simbolo rosso.Sullo spallaccio destro invece c'è una piccola tasca con zip: questa tasca di fatto è l'unica tasca esterna disponibile sullo zaino. Non metteteci però monetine o cose piccole, perché potrebbero andare a cadere dentro l'imbottitura posteriore dello schienale. Qui ci vedo bene le chiavi della macchina o qualche attrezzo per la go-pro.Sugli spallacci si trova la cinghia di fissaggio pettorale: regolabile in altezza con un cursore e dotata di fischietto (funziona!).Su questo zaino non è disponibile il passaggio del tubo acqua di un camelback. Cosa comoda per le gite primaverili, ma inutile per le gite invernali o per il freeride. A voi la scelta.Continuando sulla parte esterna passiamo al sistema di aggancio degli sci.Lo dico subito: gli zaini airbag hanno un limite intrinseco su come trasportare gli sci. Siccome su tutti gli zaini deve essere tenuta libera la parte laterale dello zaino, perché da qui esce l'airbag in espansione, allora gli sci possono essere montati solo sul dorso esterno. Ma nel caso di sci larghi il sistema non è mai molto stabile.Lo zaino Ferrino permette di montare gli sci sul dorso in diagonale: questo va bene perché quando si cammina non li si tocca con i talloni. Ma la fettuccia inferiore è sottile; se poi fosse fissata su due punti nello zaino, allora gli sci sarebbero più stabili. Inoltre la zona in cui gli sci appoggiano rischia di essere danneggiata dalle lamine: insomma, ci sono margini di miglioramento.Comunque come vedete in foto anche un paio di sci da 107 mm come gli Atris Black Crows possono essere trasportati su questo zaino, ma bisogna infilarli uno alla volta nella fettuccia inferiore.Il porta-piccozza è invece ben fatto e comodo.Lo zaino è dotato di due comode cinghiette di compressione che riducono l'ingombro dello zaino, anche se limitano un po' l'apertura delle cerniera.Come detto sopra lo zaino è fatto tutto in Cordura rosso: ottima robustezza e visibilità.Ultimo ma importantissimo dato di sicurezza: lo zaino Ferrino Light Safe è dotato di riflettore Recco sulla parte superiore.Nel complesso lo zaino pesa 2227 g. Per comparazione il mio precedente zaino ABS con zip-on da 20 litri (del 2010, uno dei primi) pesa 2900 g, mentre uno zaino Black Diamond con respiratore Avalung (ma senza ABS) pesa 1693 g.Sicuramente il Ferrino Light Safe 20 è uno zaino airbag leggero, ma questa leggerezza è data anche dal fatto che questo zaino non è modulare. Infatti è un corpo unico con 20 litri di carico. I sistemi modulari invece sono più pesanti ma consentono di montare diverse sacche (zip-on) per passare a dimensioni da 10 litri, 20 litri o 30 litri. Questa è una caratteristica da non sottovalutare quando si spendono 630 € per uno zaino.Capacità di carico dello zainoLo zaino Ferrino Light Safe al suo interno è dotato di un'ampia tasca sul dorso interno, da due laccetti per fissare sonda e manico della pala. La grande tasca è pensata per alloggiare la pala: io ho una pala Ferrino ma non sono riuscito in alcun modo a fare stare la pala, la sonda e il manico della pala dentro questa tasca. Nessun problema, con un arrangiamento diverso in questo zaino si riescono a mettere:PalaSondaRamponiThermosGuanti caldi per la discesaMascheraPiumino/guscio per la discesaBarretteDavvero non si riesce a immaginare che questo zaino tenga tutta questa roba: e il risultato sulle spalle è molto comodo.Manca una retina esterna porta casco, il che è una mancanza importante. Ma forse noi scialpinisti dovremmo iniziare a pensare di mettere il casco fin dall'inizio della gita e toglierlo alla sua fine. Del resto vent'anni fa c'erano ancora caschi da MTB venduti con sistemi di montaggio del casco sul manubrio, poi finalmente i rider hanno iniziato a tenere il casco sempre e questi sistemi sono scomparsi.Uso in gita scialpinisticaNell'uso in gita questo zaino è veramente efficace. Come detto sopra la capacità di carico è superiore a quanto si immagini guardando lo zaino vuoto. La leggerezza è la sua maggiore qualità, ma anche la Cordura morbida in cui è fatto permette di sentirlo ben stabile, comodo sulle spalle e sulla schiena.La cintura ventrale si riesce a chiudere e regolare agevolmente con i guanti.Come detto lo zaino Ferrino Light Safe non è modulare: ciò determina dei limiti sulle gite effettuabili. Se serve una corda, questa dovrà essere arrangiata fuori dallo zaino, probabilmente a tracolla sulle spalle.Se si vogliono fare tour di più giorni questo non è il prodotto giusto. Questo zaino è pensato per la gita singola: in questo caso è perfetto.Lo zaino è realizzato in un'unica grande tasca. Chi è abituato ad aver zaini divisi in più comparti troverà questo zaino un po' scomodo, perché deve estrarre metà contenuto dello zaino per recuperare qualcosa lasciato in fondo. Inoltre a molti piace avere un comparto dedicato solo a pala e sonda, in modo che questi strumenti siano subito disponibili senza dovere cercarli in mezzo a thermos, ramponi, etc.ConclusioniLo zaino Ferrino Light Safe 20 è uno zaino perfetto per le gite in giornata di scialpinismo e freeride.Leggero e robusto. Il sistema per portare gli sci sullo zaino funziona bene ma è migliorabile per garantire maggiore durata e stabilità, soprattutto per i freerider con sci larghi.Lo zaino è basato sulla tecnologia meccanica airbag Alpride 2.0: davvero un sistema robusto, facile da verificare e che offre la possibilità di fare prove di sgancio ""a secco"".Gli sciatori mancini devono però azionare la maniglia di sgancio con la mano destra. Non è infatti possibile spostare la maniglia sullo spallaccio destro.Ottima la presenza del riflettore Recco che aumenta la sicurezza intrinseca dello zaino.Manca la retina di fissaggio esterno del casco.[prezzo-link link=""https://mountainreview.it/vai/ferrino-light-safe-20/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
2153,"Karpos Alagna Plus Evo","IntroduzioneIl completo da scialpinismo Karpos Alagna Plus Evo rappresenta un buon esempio di design all’insegna della “ibridazione”. Da un lato si pone come soluzione intermedia tra i classici hard-shell (soprattutto a livello di pantalone) e le tutine di derivazione race. Dall’altro è il frutto di una combinazione attenta di materiali diversi, ognuno con una sua propria funzione.Insomma sono capi innovativi, soft-shell ibridi che rispecchiano bene la filosofia di un brand che personalmente apprezzo molto proprio per la sua capacità di fare innovazione.Ho utilizzato il completo Karpos Alagna Plus Evo nel corso dei mesi di dicembre e gennaio, in occasione di 6 diverse uscite con le pelli. Temperature tra i -10 e 0 gradi, con vento da debole a moderato.Il completo Karpos Alagna Plus Evo in dettaglio""Ibrido"" è belloLa caratteristica fondamentale dei pantaloni e della giacca Karpos Alagna Plus Evo è la costruzione ibrida che si percepisce chiaramente già a livello visivo. Ogni tessuto ha una sua funzione e promette di fornire calore e protezione dove questi servono e traspirabilità dove il calore deve essere disperso.Francamente, prima di usarlo avevo qualche perplessità in proposito. Questo perché, come sa chiunque pratichi questo sport, lo scialpinismo è un’attività che procura calore e freddo in modalità estreme e a distanza anche di pochi minuti. Basta cambiare assetto, esposizione, versante per essere assaliti dal caldo (in salita) o dal vento gelido (su un colle o su un versante nord).Ma vediamo da vicino proprio questa costruzione ibrida.Tanti tessuti per diverse funzioniOgni colore un tessuto con funzione diversaI designer di Karpos hanno scelto di utilizzare tessuti caldi ma traspiranti (Thermo Fleece e Thermodrytex Plus) per le parti più interessate alla dispersione del calore: schiena, fianchi e parte posteriore delle gambe.Il tessuto traspirante Thermo Fleece per il dorsoIl Thermodrytex Plus in particolare è un tessuto utilizzato molto per il ciclismo invernale e garantisce calore ed elasticità.Per le zone del corpo più esposte al vento e al freddo, invece, si è scelto un tessuto idrorepellente (K Shell) con una imbottitura leggera in Polartec Alpha 60 gr. È il caso del petto, della parte alta delle braccia e delle spalle.Il tessuto K Shell con imbottitura Polartec Alpha.Il tutto con una vestibilità slim, aderente ma non compressiva, che si chiude bene sui polsi, sui fianchi e sulle caviglie grazie ai tessuti elastici che “sigillano” bene dall’ingresso di vento e neve.Estremità elastiche per chiusura su fianchi e polsiPeso complessivo: 1.070 gr (pantaloni + giacca nella taglia XL).La prova sul campo del Karpos Alagna Plus EvoIl completo Karpos Alagna Plus Evo mi ha stupito per la capacità di mantenere la sua promessa: adeguarsi in modo intelligente alle diverse condizioni e temperature che si incontrano durante una gita.La mia configurazione per il top è sempre stata la seguente: intimo a maniche lunghe di grammatura leggera (Mizuno Breath Thermo) e mid layer Odlo di grammatura medio-leggera. Per le gambe solo i pantaloni, senza leggins o altro strato.La salitaAppena partiti dal parcheggio, i tessuti più isolanti e il cappuccio aiutano a “sigillare” il calore in attesa che il corpo prenda il suo ritmo e la sua temperatura ideale. Poi, quando la frequenza cardiaca aumenta, il calore si disperde facilmente grazie alla traspirabilità della zona laterale e posteriore. Funzionale la zip, sempre facilmente manovrabile anche con i guanti.I pantaloni non hanno le tradizionali zip lateriali dei modelli di concezione hard shell e questo inizialmente mi aveva un po’ preoccupato. Ma alla luce dell’esperienza, almeno con temperature abbastanza rigide, non ho mai sentito l’esigenza di “aprire un oblò”.A proposito di pantaloni, l’altra mia perplessità era relativa alla presenza di una sola ghetta ad elastico. Ma anche qui, anche con lo scarpone in modalità walk, l’elasticità del pantalone è tale da coprire con efficacia tutto il gambale, ganci compresi.La ghettina elastica si adatta bene in modalità walk e discesaQuindi, salita promossa a pieni voti. In tutte le uscite non ho mai sentito l’esigenza di aggiungere alla giacca Karpos Alagna Plus Evo un ulteriore strato, ma neppure di toglierla per l’eccessivo calore.La discesaArrivati in vetta e cambiato assetto, 2 volte su 3 sono potuto scendere senza aggiungere altro abbigliamento. Ciò mi ha consentito di godermi la discesa con una temperatura corporea ottimale e senza quella sgradevole sensazione di accumulo di condensa quando si scia con il guscio o il piumino. Solo nelle occasioni in cui soffiava il vento e la temperatura era piuttosto rigida, ho preferito aggiungere anche il mio storico guscio in Gore-Tex 3 strati.Un plauso particolare alle due tasche della giacca: dotate di comode cerniere sono ampie e utilissime per infilarci buff, berrettini, barrette e - per chi è un fan della ripellata - anche le pelli. Così non ci si deve neanche togliere lo zaino tra la salita e la discesa.Il rovescio della medagliaA tanti vantaggi corrisponde anche qualche punto di debolezza.Il primo, ovvio, è che non trattandosi di tessuto hard-shell idrorepellente (tranne che per torace e spalle), non ci si può rotolare nella neve. Banalmente non si può mangiare il panino seduti sulla neve in vetta, perché le natiche sono protette da tessuto elastico, termico ma non impermeabile. In ogni caso, i pantaloni reggono senza problemi cadute su neve polverosa senza bagnarsi (test effettuato durante la discesa di un divertente ma dispettoso boschetto!).Sfregamento del tessuto nella zona ascellare a contatto con gli spallacciL’altro difetto, un po’ meno perdonabile, è che alcuni tessuti hanno dimostrato la tendenza a logorarsi un po’ velocemente. In particolare, la zona in prossimità delle ascelle ha creato del “pilling”, probabilmente per lo sfregamento con gli spallacci dello zaino. Nulla di drammatico a livello funzionale, ma non dovrebbe succedere.ConclusioniIl completo Karpos Alagna Plus Evo dimostra ancora una volta che l’innovazione è la strada giusta per avere capi sempre più funzionali e intelligenti. Capi di cui si apprezza davvero il lavoro di ricerca che c'è dietro e che giustifica pienamente la differenza di prezzo con i marchi low-cost.Certo, si tratta di un capo specifico. Poco adatto per i freerider duri e puri che mangiano powder mattino e sera, per i quali sono indicati capi più protettivi sul fronte della neve e del freddo.Ideale invece per chi fa freetouring e scialpinismo classico con un ritmo di salita sostenuto (anche se non estremo) e che, arrivato in cima, vuole scendere velocemente per poi magari ripellare. Il tutto senza doversi cambiare di abbigliamento. Insomma, grande versatilità per chi fa dislivello e incontra durante la gita condizioni ambientali anche molto diverse.[prezzo-link link=""https://mountainreview.it/vai/karpos-alagna-plus-evo/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
2179,"Kayland Apex Plus Evo GTX","IntroduzioneLe prime volte che ho iniziato a fare cascate di ghiaccio soffrivo più per le vesciche causate dagli scarponi che per la difficoltà delle cascate. Avevo bisogno di uno scarpone comodo e caldo, considerata la facilità di ibernazione dei miei piedi da femminuccia!Mi hanno consigliato i Kayland Apex Plus Evo Gtx. Binomio perfetto tra comfort e leggerezza!I Kayland Apex Plus Evo Gtx in dettaglioLi ho usati principalmente per scalare le cascate di ghiaccio.Pur avendo una suola rigida, hanno una calzata estremamente comoda, anche dopo ore di cammino, il che li rende perfetti per i lunghi avvicinamenti alle cascate.Durante la scalata su ghiaccio apprezzo moltissimo la loro leggerezza: solo 790 gr!La sensazione è di avere la caviglia ben salda e sentire che il piede è un tutt’uno col rampone. Mentre arrampico il piede è ben avvolto e sostenuto, pur mantenendo la mobilità mentre cammino.Un altro fattore essenziale per questo sport è la rigidità della suola e l’aggancio automatico per inserire i ramponi.Trovare uno scarpone col giusto compromesso tra leggerezza, calore e comodità non è facile, chi fa questo sport saprà sicuramente di cosa sto parlando.Tante volte la leggerezza va a discapito della termicità e viceversa, per non parlare dell’ingombro che personalmente vorrei fosse il meno possibile. Odio avere delle zavorre voluminose, ingombranti e pesanti ai piedi. Meno peso, più agilità.I Kayland Apex Plus Evo Gtx sono completamente impermeabili grazie all'applicazione della membrana Gore-Tex Insulated Comfort Footwear e Gore-Tex Performance Comfort Footwear e l’aggiunta della ghetta anti-neve.Ad accrescerne le prestazioni, il sottopiede di montaggio in fibra di vetro e alluminio e l'intersuola in poliuretano a doppia densità con tecnologia Smart PU, che permette al materiale di performare al massimo in funzione delle diverse temperature cui è sottoposto.Suola Vibram Teton, sinonimo di garanzia nel mondo alpinistico.Per quanto riguarda l’impermeabilità, mi è capitato recentemente di finire con la gamba immersa in acqua fino al ginocchio. Prova superata! Lo scarpone Kayland Apex Plus, pur essendo bagnato esternamente, ha mantenuto l’impermeabilità e la termicità interna, consentendomi di finire la cascata senza problemi di freddo o col piede bagnato.L’impermeabilità va un po’ a discapito della traspirabilità, se poi ci uniamo calze pesanti e sudore dei piedi, il mix non è dei migliori. Dopo una giornata di utilizzo consiglio di togliere il sottopiede e far prendere aria agli scarponi, onde evitare di perdere i sensi la volta successiva!Bizzarro uso ma in certe situazioni… Li ho utilizzati per scendere con la tavola da snowboard per evitare di dovermi portare 2 paia di scarponi. Prova superata!Comodi ed utilizzabili, anche se sicuramente non è ciò per cui sono stati progettati ma dopo una bella cascata, cosa c’è di meglio che scendere direttamente con la tavola da snowboard ai piedi piuttosto che camminare?A livello estetico i Kayland Apex Plus Evo Gtx personalmente non mi fanno impazzire, preferisco grafiche più moderne, penso ai Ribelle o ai Supervertigo che esteticamente adoro ma trovo molto più freddi. Ma si sa, i gusti son personali, de gustibus non disputandum est!ConclusioniLeggerezza e comodità la fanno da padrone! Quando si devono percorrere diverse ore di avvicinamento questo fa la differenza.Kayland ha fatto un ottimo lavoro con questi scarponi. Qualitativamente parlando sono eccezionali e mi sento di consigliarli a chi è alla ricerca di scarponi performanti per cascate di ghiaccio e alpinismo invernale.[prezzo-link prezzo=""369,95""]"
2204,"Skylotec Viso","IntroduzioneLa Skylotec è una azienda tedesca che si occupa dagli anni ‘50 di attrezzatura di protezione individuale e di sicurezza in ambito industriale ma anche sportivo.La sua produzione per lo sport è generalmente caratterizzata da attrezzi solidi e ben costruiti, che spaziano dagli imbraghi ai set ferrata, dai moschettoni ai caschi per alpinismo.Ed è proprio del casco Skylotec Viso che vi voglio parlare oggi.Caratteristiche generali del casco Skylotec VisoIl casco Skylotec Viso è un prodotto omologato EN 12492 per alpinismo. La sua costruzione è particolare in quanto, a differenza di molti caschi sia di tipo in-mould che ibridi che fanno uso di 2 tipi di materiali differenti accoppiati (in genere un rivestimento esterno più duro e resistente, ed una parte interna più leggera e morbida), in questo caso i materiali utilizzati sono tre.La parte superiore della calotta esterna è realizzata in materiale plastico duro e resistente, per proteggere la zona generalmente più esposta agli urti ed alla caduta di pietre dall’alto. La parte laterale della calotta è realizzata in policarbonato, comunque resistente agli urti, ma meno rigida e più sottile rispetto alla parte superiore.Infine all’interno troviamo un nucleo in EPS nero, che aderisce completamente a tutta la calotta esterna. Il risultato, costruttivamente, è molto apprezzabile, senza sbavature e ben assemblato.Molto interessante anche il peso: il casco Skylotec Viso pesa infatti 255 grammi verificati alla bilancia (è dichiarato per 290 grammi). Un ottimo peso in relazione alla tipologia di costruzione. L’utilizzo di due materiali per la realizzazione della calotta esterna consente di risparmiare peso, ma al tempo stesso di avere un casco robusto e maltrattabile.Il casco Skylotec Viso è disponibile in una sola taglia, che copre diametri tra 53 e 61 cm, e con due colorazioni differenti: arancio tinta unita come quello in prova, e nero con screziature che virano dal grigio al bianco.Analizziamo ora i dettagli costruttivi più da vicino.Il casco Skylotec Viso in dettaglioIl casco Skylotec Viso non ha un volume particolarmente accentuato. Quindi anche sulla mia testa, piccolina, e su quella di Anna, ancor più piccola, è risultato gradevole alla vista e “fotografabile”. Esteticamente a me è piaciuto: sobrio, colorato bene in maniera opaca, e non sgargiante. In un aggettivo: tedesco.Il sistema di chiusura e regolazione del casco è realizzato completamente in tessuto; questo permette di risparmiare in peso rispetto ad altri sistemi che prevedono l’utilizzo di plastica e sistemi di regolazione ad hoc.Per regolare il casco è necessario tirare le fettucce in tessuto, oppure allentarle spingendo la linguetta delle fibbie verso l’esterno. E’ un sistema intelligente (presente anche sul casco Sirocco di Petzl, ad esempio), che consente di essere utilizzato anche coi guanti, vista la generosa dimensione delle fettucce e delle fibbie.Tuttavia, proprio a causa dello spessore delle fettucce, che, almeno nei primi tempi non scorrono in maniera ottimale all’interno delle fibbie, è necessario farci un po’ la mano per ottenere regolazioni soddisfacenti.Nessun problema per chi ha capelli lunghi, che trovano sempre una sistemazione corretta.Il casco risulta molto ben aerato grazie ai numerosi fori di dimensione generosa. Qui in azione nel nuovissimo e ancora fragile settore “Alcatraz” della falesia di Vollein (Aosta) dove il casco Skylotec Viso ha fatto molto bene il suo dovere senza rovinarsi minimamente, dopo un paio di sassate….All’interno del casco sono presenti imbottiture rimovibili. Pur non essendo particolarmente spesse, hanno assicurato una buona comodità e vestibilità generale.Una volta regolato, il casco non si muove, e non da nessuna sensazione di costrizione. Ho indossato il casco in parecchie uscite in falesia e non ho mai avvertito l’esigenza di togliermelo, anche avendone la possibilità.La clip di chiusura del casco è generosamente dimensionata e difficilmente si farà fatica a manovrarla.Il casco ha due alloggiamenti anteriori per la lampada frontale, ben dimensionati. Inoltre, la particolare forma posteriore del casco, regolare e spaziosa, ha permesso l’ottima sistemazione del pacco batterie della mia vecchia frontale.Ho fatto provare il casco anche ad Anna, che generalmente non lo utilizza in falesia (qui sulla bella lama finale di “Ecco, rispose”, nella falesia della Muraglia a Borgone, Torino). Nessuna lamentela da parte sua ed apprezzamento per il colore, quindi, buon segno!ConclusioniPur non essendo il brand particolarmente noto, questo casco Skylotec Viso mi ha soddisfatto. La sua ottima ed interessante costruzione, ed il suo peso contenuto, permettono a questo casco di essere utilizzato senza troppi patemi in tutte le discipline dell’alpinismo, anche quelle più gravose come il ghiaccio ed il misto. Migliorabile la qualità delle fettucce, forse un po’ spesse per permettere una agevole regolazione.[prezzo-link link=""https://mountainreview.it/vai/skylotec-viso/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
2255,"Aku Trekker Lite III GTX","Azienda italiana affermatasi nel mondo dell’escursionismo, AKU ci ha sempre abituati a delle calzature di qualità con materiali sempre all’avanguardia. Questi Aku Trekker Lite III GTX non sono da meno e leggendo la loro scheda tecnica troviamo il meglio delle tecnologie presenti sul mercato:Tomaia scamosciata con la parte superiore in AIR 8000Fodera in Gore-TexSuola Vibram CurcumaIntersuola Eva a doppia densitàPlantare custom fit IMS[link-produttore link=""https://www.aku.it""]Insomma, ci sono tutti gli ingredienti per un ottimo prodotto e quindi, per testarlo, ho deciso di portarlo con me in 5 giorni di trekking sulle Dolomiti piú varie altre uscite giornaliere.Ho potuto utilizzare questi scarponi su diverse superfici che vanno dalle strade sterrate agli alpeggi e prati, passando per sentieri più impegnativi e pietraieGli scarponi utilizzati durante un'escursioneAku Trekker Lite III GTX in dettaglioParto subito col parlarvi della traspirazione di questi scarponi dovuta alla tecnologia AIR 8000. Secondo i dati riportati dall’azienda a seguito di un test svolto dalla Gore-Tex, questa tecnologia offre un livello di traspirazione fino a 11.5 volte superiore rispetto ai normali standard.Ho avuto modo di apprezzare tutta questa traspirazione durante una giornata dalle temperature estive, in occasione della quale non ho avuto minimamente problemi di surriscaldamento o sudore al piede. Tornato a casa è stato sorprendente vedere il calzino senza alcuna macchia di sudore e, soprattutto, senza alcuna spiacevole “traccia” olfattiva. Dettaglio del sistema di traspirazione AIR 8000La freschezza nella camminata è garantita anche dal fascione perimetrale in pelle scamosciata. Questo materiale è sicuramente piú delicato della gomma ma offre una traspirabilità nettamente superiore. Inoltre ammortizza molto bene il contatto con eventuali sassi colpiti dalla punta del piede.Dettaglio del fascione perimetrale in pelle scamosciataLa fodera in Gore-Tex ci permette di guadare piccoli rigagnoli senza problemi di infiltrazioni d’acqua. Provata anche sulla neve farinosa per circa 4 ore senza problemi di infiltrazioni.La suola degli Aku Trekker Lite III GTX è costituita dalla ormai famosa e brevettata Vibram Curcuma, con tasselli ampi e distanziati che permettono una miglior pulizia dai detriti. Essendo una suola flessibile ci aiuta nella normale rullata e restituisce un ottimo comfort ed una camminata molto fluida. Di contro peró abbiamo meno protezione su terreni troppo tecnici e non é possibile indossarci nessun rampone.L'intersuola, invece, presenta un doppio strato in Eva di densità differente che offre un'ottima ammortizzazione lungo tutta la pianta del piede. Come detto nell’incipit della recensione, ho potuto utilizzare questi scarponi per diverso tempo ed ho apprezzato molto questa tecnologia sia in salita ma soprattutto in discesa. In particolare quando, dopo otto ore di escursione, si rischia di avere una camminata più affaticata e pesante e quindi c'è bisogno di un'ammortizzazione che non ci faccia tornare a casa con la pianta del piede dolorante.Dettaglio della suolaDettaglio dell'intersuolaIn generale la calzata di questi Aku trekker Lite III GTX è veramente molto confortevole. Giá dal primo momento in cui si indossano si sente subito il piacevole contenimento del piede senza rilevare alcun punto di pressione. Sia la talloniera che la linguetta morbida sono studiate per garantire il massimo comfort tanto che col passare delle ore non ho avvertito alcun dolore sugli stinchi e, tanto meno, ho avuto problemi di vesciche.Per quanto riguarda la taglia attenzione però, ho notato che calzaveste abbastanza piccolo, perciò consiglio di prendere almeno un numero di più rispetto alle scarpe quotidiane.Dettaglio della linguetta morbidaDettaglio del talloneLa stabilità è ottima e garantita anche da un sistema di allacciatura molto semplice e veloce da serrare. Questo avviene grazie alle tre coppie di passa lacci inferiori in cui questi scorrono molto agevolmente. Nella parte superiore invece troviamo due ganci che ne facilitano ancor di più il giusto serraggio.Dettaglio del sistema superiore di serraggio dei lacciConclusioneIn generale gli Aku Trekker Lite III GTX sono scarponi pensati soprattutto per chi pratica escursioni giornaliere con zaini leggeri. Per contro non sono pensati per trekking con carichi pesanti e su terreni troppo tecnici.Dagli amatori agli escursionisti più esperti questi scarponi sono in grado di soddisfare tutte le esigenze. L’ottima traspirabilità li rende perfetti per temperature estive e mezze stagioni, ma anche per l'inverno a quote piú basse e in zone appenniniche.[prezzo-link link=""https://mountainreview.it/vai/aku-trekker-lite-iii-gtx/""]"
2349,"Ferrino Vincent Pants","IntroduzioneI pantaloni da scialpinismo Ferrino Vincent della serie High Lab sono realizzati secondo uno schema tradizionale sia nella scelta dei materiali sia nella costruzione, ma sono dotati di tutti gli accorgimenti necessari a renderli versatili e confortevoli.I pantaloni Ferrino Vincent in dettaglioIl materiale principale con cui sono realizzati i pantaloni Ferrino Vincent è un softshell da 240g/mq, elasticizzato e con trattamento idrorepellente. L’interno leggermente felpato assicura ottimo comfort e termicità anche a basse temperature.Confesso che personalmente non soffro particolarmente il freddo alle gambe durante le gite scialpinistiche, tranne in condizioni di vento forte o di temperature davvero polari. Per questo in generale prediligo capi non troppo pesanti, che mi permettano di limitare la sudorazione, aggiungendo solo se necessario uno strato di intimo tecnico per aumentare la tenuta termica.Traspirabilità e idrorepellenzaHo provato i pantaloni Ferrino Vincent in diverse gite invernali tra dicembre e gennaio. Ritengo che questo materiale sia un buon compromesso tra la traspirabilità necessaria durante la salita e la protezione dal freddo richiesta durante la discesa e nei tratti di salita più esposti al vento.Trattandosi di un materiale softshell privo di membrane impermeabili il trattamento idrorepellente si limita a proteggere da eventuali nevicate. Non sono chiaramente pantaloni indicati per resistere alla pioggia.Per la gestione della temperatura corporea, in assenza di una costruzione “ibrida” con zone realizzate in materiali a traspirazione differenziata (come ad esempio i Karpos Alagna Plus Evo) i pantaloni da scialpinismo Ferrino Vincent sono equipaggiati con le classiche zip lungo la cosce. Queste, una volta aperte, consentono di aumentare efficacemente l’areazione nei momenti di massimo sforzo. I cordini permettono di agire facilmente sulle zip anche senza togliersi i guanti.Dotazioni principaliI pantaloni da scialpinismo Ferrino Vincent inoltre sono dotati di evidenti rinforzi in materiale antistrappo posizionati strategicamente nelle zone di maggiore usura: sopra le ginocchia e in fondo alla gamba nella zona di contatto con lo scarpone e potenzialmente con le lamine degli sci.Inoltre hanno due comode tasche frontali ed alcuni inserti riflettenti che anche se non hanno secondo me particolare utilità nello scialpinismo, male non fanno aumentando la visibilità nel caso ci si trovi ad affrontare il buio.Personalmente non ho mai amato le bretelle nei pantaloni (ricordi di infanzia?) e le ho sempre viste come una potenziale interferenza (es. per l’imbrago dell’ARTVA) o fastidio (sotto gli spallacci dello zaino). Ma devo ammettere hanno i loro vantaggi in alcune circostanze.Talvolta infatti, complice il mio fisico particolarmente “asciutto”, mi capita che i pantaloni tendano a scendere un po’ se non li tengo particolarmente stretti in vita. E’ una cosa piuttosto fastidiosa che mi costringe a pause forzate durante le quali cerco di “ricompormi”. In questo i pantaloni Ferrino Vincent mi vengono incontro in diversi modi:una robusta cintura (non elastica!) che permette una regolazione precisa in vitala fascia di vita più alta sulla schiena, in modo da non interferire con lo zainole bretelle rimovibili, collegate ai pantaloni tramite dei gancetti metalliciVenendo a quest’ultime devo confessare che ho superato la mia avversione iniziale dopo qualche gita: pantaloni sempre “in posizione” e tutto sommato nessun fastidio. Di fatto non le ho mai più tolte!la chiusura sul fondo del pantalonetest in neve fresca superato!Il fondo della gamba dei Ferrino Vincent è dotato della classica “estensione” in tessuto elasticizzato, richiudibile con una zip. Questo sistema ben si adatta agli scarponi da scialpinismo (anche in modalità walk) coprendo i ganci superiori e bloccando l’ingresso della neve anche qualora gli sci tendano ad affondare nella neve fresca.Purtroppo non sono equipaggiati di vere e proprie ghette, quindi il fondo della gamba non aderisce perfettamente a calzature più basse o col collo più stretto di uno scarpone da sci. Quindi per attività diverse dallo sci, come ad esempio per l’uso con le ciaspole, non proteggono a sufficienza dalla neve fresca che tende ad entrare nelle scarpe. In questo caso è necessario ripiegare sulle classiche (quanto noiose) ghette da indossare sopra ai pantaloni.ConclusioniDopo quasi una decina di utilizzi sulla neve tra dicembre e gennaio, per scialpinismo e ciaspolate ritengo di essermi fatto una buona idea dei pantaloni Ferrino Vincent.Nonostante una costruzione meno innovativa rispetto ad altri capi sul mercato, questi pantaloni sono molto confortevoli e curati nei dettagli.Non essendo freddoloso trovo personalmente che il softshell elasticizzato che costituisce il materiale di base sia sufficientemente caldo per tutte le uscite invernali.E’ possibile che nelle uscite primaverili con clima più mite il tessuto felpato possa far soffrire un po’ il caldo durante le salite. In questo caso vengono in soccorso le cerniere cosciali a donare maggiore areazione. La protezione dal vento è invece adeguata nella maggior parte delle situazioni.Purtroppo la mancanza di vere e proprie ghette integrate non li rende adatti ad attività sulle neve con calzature diverse dai scarponi da sci/scialpinismo senza l’utilizzo di una paio di ghette aggiuntive.Ritengo però che siano un ottimo capo per lo scialpinismo e che si adattino bene al freeride e anche allo sci in pista nelle giornate meno fredde.I dettagli riflettenti ed i rinforzi in tessuto antiabrasione oltre a garantire più resistenza nelle zone di maggiore usura, conferiscono un tocco piacevole al design dei pantaloni.[prezzo-link prezzo=""150 circa""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
2376,"La Sportiva Jackal GTX","Sono un runner veloce ma discontinuo, appena riprendo, se sbaglio scarpe sono condannato a un mese di polpacci duri, se non di contratture. Quindi chi meglio di me potrà garantirvi se una scarpa è davvero comoda?Ed eccoci quindi alla prova con le La Sportiva Jackal GTX.Le scarpe per lunghe distanze e la stagione invernaleLe jackal GTX nel catalogo LaSportivaCome si vede nella chart qui sopra le Jackal si pongono come scarpe da lunghe distanze. In quanto tali la parte anteriore della scarpa (""toe box"") è volutamente larga per dare spazio alle dita.In aggiunta, la sigla GTX denota che la La Sportiva Jackal è dotata della membrana Gore-Tex che la rende impermeabile e traspirante. In questo modo è una scarpa adatta a correre su neve e fango con temperature rigide. In inverno bagnarsi i piedi significa non riuscire più ad asciugarli e rischiare di rovinarsi tutto l'allenamento a causa dei piedi gelidi. Il Gore-Tex dovrebbe prevenire questo rischio, vedremo sul campo se questa promessa è mantenuta.Lunghe distanze significa in generale: ritmi medio-lenti (dai 12 km/h in giù), una meccanica di corsa con tempi di contatto lunghi e appoggio del tallone. In discesa l'atteggiamento di corsa cerca il risparmio, con una posizione arretrata, generalmente non troppo aggressiva e che ha bisogno di un buon tallone ammortizzato per non dovere stare sull’avampiede per assorbire ogni asperità.Le lunghe distanze richiedono infine una costruzione della tomaia che annulli punti di sfregamento e punti di pressione che alla lunga possono generare vesciche dolorose.Le caratteristiche delle La Sportiva Jackal GTXIntersuolaLa prima cosa che quindi andiamo a vedere è il pacchetto di ammortizzazione: l'intersuola è in EVA con aggiunti due cuscinetti in poliuretano posti davanti e dietro. Sul sito questi cuscinetti sono descritti come ""ad alto ritorno di energia Infinitoo"". Quello posto davanti aumenta l'ammortizzazione, laddove quello posteriore - sul tallone - aumenta la stabilizzazione”.Leggiamo le parole di La Sportiva su Infinitoo:“Tecnologia esclusiva sviluppata da La Sportiva che permette il perfetto assorbimento degli impatti e garantisce un altissimo ritorno dell’energia durante la corsa. Il poliuretano morbido che compone la struttura di Infinitoo™ è avvolto da uno strato esterno anti-abrasione Rock-Guard Skin che contribuisce a mantenere inalterate nel tempo le elevate performance ammortizzanti.”Lo strato esterno Rock Guard è un'EVA ad alta densità che distribuisce i carichi di punta di sassi e radici su una superficie maggiore del poliuretano. Questo riduce lo stress sul materiale e aumenta la durata della scarpa.La schiuma in EVA, da quello che si vede in foto, è del tipo ottenuto per stampaggio a compressione. L'EVA è il materiale per intersuola più usato sul mercato ma ha due limiti: durata e temperatura di esercizio. Alla lunga infatti l'EVA perde le sue caratteristiche ammortizzanti e alle basse temperature il comportamento elastico varia molto, diventando più secco.Al contrario le schiume in poliuretano mostrano una maggiore durata e un range di temperatura di esercizio più ampia: questo secondo aspetto è molto importante per le Jackal GTX che sono pensate per winter running.Immaginiamo, infatti, di andare in negozio. Internamente la temperatura è 25 °C, proviamo le scarpe cercando le sensazioni di ammortizzazione ""morbida"" che vogliamo da scarpe da lunghe distanze. Le compriamo, andiamo a correre al freddo e ci troviamo ai piedi una scarpa più secca; a questo punto abbiamo sbagliato acquisto. I cuscinetti in poliuretano, al contrario, garantiscono un comportamento più uniforme a temperature sia estive sia invernali.Sempre sui cuscinetti Infinito, torniamo a cosa scrive La Sportiva: posteriore serve per stabilizzazione, anteriore per ammortizzazione. Ciò significa che il cuscinetto posteriore è pensato per assorbire urti e impatti, anche per agevolare il comportamento in discesa. Mentre il cuscinetto anteriore vuole migliorare il ritorno elastico e quindi permettere maggiore velocità. Vediamo tra poco nel test sul campo il risultato.Ultimo ma molto importante, il drop: 7 mm. Trattasi di un drop intermedio in generale, ma per il catalogo La Sportiva siamo già nella parte alta della loro scala. In generale più è alto il drop minore è lo stress sul tendine di Achille e si aiuta soprattutto chi corre con primo appoggio sul tallone e non sull'avampiede.Tomaia e lacciIl materiale di base è in rete, su cui sono incollati i pannelli di rinforzo della tomaia. Soprattutto nella parte anteriore non ci sono cuciture che, come detto in precedenza, potrebbero creare problemi di sfregamento. Notare assenza di cuciture nella ""toe box""La linguetta crea con l'interno della scarpa una calza in cui il piede viene tenuto in posizione. La linguetta è molto curata: è in rete su cui è incollato un pannello termoplastico di maggiore rigidità che distribuisce la pressione puntuale dei lacci su un'area più ampia. In questo modo si riducono i famosi punti di pressione sul piede che alla lunga potrebbero dare dolori o sfregamenti. Inoltre nella parte frontale la linguetta ha una forma a ""V"" che si adatta al collo della caviglia.Notare il pannello ""anti pressione"" dei lacciI lacci sono cavi, a sezione ovale. Sono un po' elastici, quando li si stringe si sente che la loro sezione diminuisce. In ogni caso non si sente nulla sul dorso del piede, grazie al pannello posto sulla linguetta. L'elasticità di questi lacci favorisce una buonissima tenuta dell'allacciatura: non ho mai avuto problemi di allentamento. Tuttavia, per il mio piede a collo basso risultano un po' lunghi.Tutti i passanti dei lacci, tranne i due occhielli metallici finali, sono fettucce in nylon. Sono del tipo ad allacciatura rapida. Qui la rapidità conta poco, ma la scorrevolezza del laccio lungo queste fettucce permette una tensione uniforme, e quindi ancora nessun problema di punti di compressione anomali.La parte anteriore della tomaia è formata da un guscio termoformato molto robusto. Questo guscio fa da protezione alle dita nel caso di urti contro rocce e radici. È veramente una struttura essenziale in una scarpa da trail running.Passiamo quindi alla parte posteriore: la sede del tallone e del tendine di Achille è formata da una coppa che avvolge tutta la parte posteriore del piede. Questa soluzione tiene bene in posizione il tallone evitando che questo ruoti nella scarpa. La parte superiore ha una forma a punta, e non a ""V"" come in genere si usa allo scopo di alleggerire la pressione sul tendine di Achille. Pur vero che il materiale in questo punto è molto morbido e non crea particolari pressioni.Infine ma non ultimo, come si vede l'interno della La Sportiva Jackal è tutto protetto dalla membrana Gore-Tex. Questa membrana previene l'entrata acqua ma mantiene la traspirazione.SuolaLa suola delle Jackal GTX è la stessa delle Jackal ""estive"": troviamo la corona esterna in gomma più morbida che aiuta la tenuta in curva, laddove centralmente abbiamo i tasselli più rigidi e alti che aumentano tenuta in frenata e in discesa. Magari per una scarpa winter si sarebbe potuto pensare una suola dedicata con tasselli un po' più alti per aumentare la tenuta su terreni innevati o fangosi. Sarebbe stata interessante la suola delle La Sportiva Blizzard ma senza i tacchetti metallici.SolettaCome si vede in foto, la soletta Ortholite risulta molto ampia, proprio a seguire il disegno largo della toe box di queste scarpe. La soletta è rimovibile ma è comunque ben fissa durante la corsa. Queste solette usate anche da altri brand di trail running garantiscono traspirabilità e igiene e sono lavabili.Taglia e pesoIl mio piede è lungo 282 mm e largo 100 mm: dai costruttori di scarpe è considerato un piede a pianta stretta/normale. il mio numero preciso di scarpe è 43,5. Con questa misura di piede il numero giusto di Jakcal GTX è 45. La sportiva è considerata una scarpa da running stretta (in lunghezza), pur vero che prendo sempre il 45 anche quando scelgo Brooks, Inov-8 o Asics.Come si vede le scarpe pesano 372 g ciascuna: risultato discreto per una taglia 45. Sul sito La Sportiva è segnato 315 g, il riferimento dovrebbe il classico 42, forse ci siamo.Sempre sul sito La Sportiva troviamo che la versione ""estiva"" delle Jackal pesa 300 g, quindi sembra che l'aggiunta del Gore-tex faccia aumentare il peso della scarpa di 15 g.Prova sul campo delle La Sportiva JackalLe Jackal GTX sono esteticamente davvero belle nella versione nera e gialla! Hanno una linea essenziale con la scritta La Sportiva molto grande gialla che domina sullo sfondo nero.Una volta indossate danno veramente una sensazione di comodità e calore. Si cammina bene con queste, si ha un appoggio pieno su tutto il piede.Appena si inizia a correre si sente che queste scarpe sono neutre, non ci sono inserti di controllo di pronazione. Correndo io tendo un po' all'inversione, ma con queste scarpe non ho avuto alcun problema.Su asfalto e sterrato duro a ritmi medi (15 km/h) le La Sportiva Jackal risultano davvero ben ammortizzate, seguono bene la meccanica di corsa, senza richiedere una postura particolarmente in avanti. Si lasciano correre e danno modo di rilassarsi e pensare al giro che sarà lungo.Il drop è centrato: anche correndo sull'avampiede o neutri si sente sempre il tallone sfiorare. In qualche modo questo lieve appoggio scarica sempre un po' la tensione dalla parte anteriore. Abituato a correre da tempo con scarpe a zero drop trovo questo tipo di appoggio davvero comodo.In off-road la scarpa dà il meglio, sia in curva che in discesa. L'ammortizzazione è ottima per ""buttarle giù"" in discesa con fiducia, senza avere paura di sassi o radici. Il cuscinetto posteriore Infinitoo™ di stabilizzazione filtra bene le asperità, proprio come promesso.La suola tiene bene ma su fango ha dei limiti. Su ghiaccio bisogna rivolgersi alle La Sportiva Blizzard.Ho corso spesso nella neve e al freddo con le La Sportiva Jackal: non si sono mai bagnate internamente. Mi sono divertito un sacco senza rientrare a casa con i piedi umidi e gelidi. Dopo queste corse sono diventate anche le mie scarpe preferite ""dopo sci"".L'ampia toe-box è ben disegnata per accogliere piedi gonfi ma senza risultare troppo larga da farli ballare. Ho svolto un allenamento in pianura questo inverno relativamente al caldo ( 6 °C) e dopo 20 km i piedi erano ancora comodi e senza pressioni.Negli sprint si sente che la natura comoda di queste scarpe trova il suo limite, assorbendo un po' troppo. Ma questo non è il loro campo e va bene così.ConclusioneRiprendendo la mia introduzione, devo dire che queste La Sportiva Jackal sono davvero ""gentili"" con i polpacci dei runner. Possono essere le scarpe ideali dopo la pausa della stagione di gare. Si smette a ottobre, si fa palestra e dopo si ricominciano a fare i primi lunghi. Allora la ripresa degli allenamenti con scarpe comode, calde e asciutte è tutta un'altra cosa. Con in più la possibilità di divertirsi sulla neve e sul bagnato. Le raccomando inoltre per gare estive di ultra-trail ad alta quota con brutto tempo.Le La Sportiva Jackal GTX sono davvero scarpe stabili e ben ammortizzate, con un drop centrato; non sono però scarpe leggerissime né molto reattive.Sarebbe stato bello una suola più adatta a terreni fangosi, ma quella che c'è fa il suo dovere.Infine, come Cesare nella recensione delle Blizzard, anch'io ho cambiato idea sull'uso del Gore-tex nelle scarpe da corsa: in questa scarpa è davvero l'alleato perfetto.Buoni lunghi invernali a tutti, con piedi caldi e asciutti![prezzo-link link=""https://mountainreview.it/vai/la-sportiva-jackal-gtx-2/""][mr-cta label=""Vai alle recensioni!"" url=""https://mountainreview.it/recensioni-attrezzatura/trail-running/""]Stai cercando prodotti e attrezzatura per il trail running?[/mr-cta]"
2559,"Outdoor Research Microgravity Jacket","IntroduzionePrima di parlarvi del guscio Outdoor Research Microgravity Jacket, faccio una premessa importante. Chi pratica sport in montagna, sa quanto sia fondamentale restare all’asciutto. Trovarsi in mezzo ad un improvviso temporale senza un buon guscio, oltre a rovinare l’escursione può essere anche pericoloso.Mentre per proteggerci dal freddo occorrerà ricorrere ad un piumino o un softshell, la funzione di un guscio è proprio quella di proteggerci da acqua e vento. Per farlo è opportuno scegliere un capo tecnico che garantisca il massimo compromesso possibile tra impermeabilità, traspirabilità e peso / ingombro.L' Outdoor Research Microgravity Jacket in dettaglioHo avuto modo di testare capi della Outdoor Research, azienda americana con sede a Seattle, e complessivamente sono rimasto positivamente colpito dalla qualità di questo guscio. Vediamo quindi nel dettaglio pregi e difetti della Outdoor Research Microgravity Jacket.ImpermeabilitàLa Microgravity Jacket è un triplo strato (3 layers) in membrana AscentShell, utilizzata da Outdoor Research in tutti i suoi capi tecnici da sci e da alpinismo. Questa membrana è prodotta con metodo abbastanza complesso: l’elettrofilatura. Solitamente i gusci sono prodotti o con membrana spalmata (il tessuto viene impermeabilizzato attraverso l’uso di un materiale specifico che andrà a formare una pellicola resistente all’acqua) oppure con membrana laminata (il tessuto è già impermeabile e viene “incollato” su un’altra membrana, tipico nei 3 layers).L’elettrofilatura, invece, è un processo in grado di creare una maglia di nanofibre polimeriche impermeabili che, osservate al microscopio, compongono una rete che consente ai vapori del sudore di fuoriuscire ma impedisce l'ingresso di gocce d'acqua.Questo sistema produttivo dovrebbe garantire la massima traspirabilità in un capo idrorepellente. Non solo: a differenza degli altri gusci (soprattutto laminati) questo tipo di tessuto dovrebbe conservare maggiore elasticità e morbidezza.Membrana AscentShell Nel mio caso ho usato l’Outdoor Research Microgravity Jacket durante uscite alpinistiche e scialpinistiche, in diverse condizioni meteo.Lo dico subito e in maniera chiara: questo guscio ripara egregiamente da pioggia e vento e non mi sono mai ritrovato a dover subire infiltrazioni dalla membrana ai capi sottostanti. Tuttavia sul sito web del produttore è ben specificato il fatto che questa membrana non è pensata per resistere a scroscianti temporali monsonici, ma piuttosto per garantire un buon compromesso tra traspirazione e impermeabilità.Date queste premesse, ho deciso di testare la tenuta della guscio Outdoor Research anche in casa, mantenendo la membrana a contatto con l’acqua per diverse ore. Il risultato è stato positivo: nessuna infiltrazione riscontrata.L’acqua scorre facilmente sul tessuto senza impregnarloL’unico problema relativo alle infiltrazioni d’acqua può essere causato dalla conformazione del cappuccio. Questo è progettato per essere indossato comodamente anche con il casco. Tuttavia nel caso in cui ci si ritrovi ad indossarlo senza casco, rimane piuttosto abbondante, lasciando parzialmente scoperto il volto all’altezza di orecchie e mento. Questa carenza nella possibilità di regolarlo limita un po’ la funzionalità del cappuccio.Il cappuccio indossato senza casco rimane un po’ troppo abbondanteTraspirabilitàLa traspirabilità è forse l’aspetto che più mi ha colpito di questo guscio, soddisfando positivamente tutte le mie aspettative in proposito. Con l’Outdoor Research Microgravity Jacket sembra di indossare un capo molto più traspirante di un classico 3 strati ed è sicuramente un passo avanti rispetto ad altri hardshell che ho indossato in passato.Probabilmente, date le caratteristiche del tessuto, Outdoor Research rinuncia all’uso di zip di aerazione, di cui però ho avvertito la mancanza durante lunghe camminate con lo zaino in spalla.Outdoor Research ha provato ad ovviare al problema dotando le quattro tasche di rete traspirante, che tuttavia non garantiscono la stessa aerazione delle zip ascellari spesso presenti nei gusci. Inoltre l’apertura di queste tasche le rende inutilizzabili per riporre del materiale.Dettaglio delle tasche di aerazioneVestibilitàLa morbidezza del tessuto è un altro punto di forza di questo guscio Outdoor Research. La differenza rispetto a un guscio 3 strati laminato è evidente: appena indossata si ha una sensazione di morbidezza ed elasticità. Inoltre il taglio della giacca è abbondante sulle maniche e ciò rende possibile muovere agevolmente le braccia anche verso l’alto senza scoprirsi la schiena Il velcro sui polsini e l’elastico sono dettagli semplici che migliorano ulteriormente la vestibilità. Da questo punto di vista ho apprezzato molto la progettazione della Outdoor Research Microgravity Jacket.Come ogni capo di provenienza statunitense veste abbondante. Ho deciso quindi di prendere la taglia S (sono alto 1,80 per 71 kg) e devo dire che la scelta è stata azzeccata.Riesco a indossare il guscio anche sopra un pile leggero, senza sentirmi impacciato nei movimenti. Probabilmente una taglia M sarebbe andata comunque bene, soprattutto se si è abituati a indossare il guscio sopra piumini o altre giacche.Cappuccioll cappuccio come detto è progettato per essere indossato anche con casco ed è dotato di un particolare sistema di incastro dell’elastico che garantisce maggiore tenuta. Tuttavia, come già accennato, indossare il cappuccio senza casco lascia dei piccoli vuoti che permettono a vento ed acqua di penetrare, mentre la vestibilità migliora notevolmente con indosso il casco.Inoltre il sistema di bloccaggio dell’elastico, benché offra molta stabilità alla tenuta del cappuccio, è un po’ macchinoso e di non semplice regolazione. Il cappuccio, che è dotato di visiera, resta il punto debole nella valutazione complessiva di questa giacca.Sistema di bloccaggio del cappuccio Ingombro e pesoUn aspetto positivo di questo guscio Outdoor Research è il suo ingombro davvero ridotto. E’ possibile richiuderlo comodamente all’interno della sua tasca, riducendo al minimo lo spazio occupato. Inoltre quando chiuso può essere agevolmente appeso all’imbrago o allo zaino grazie ad un apposito gancio. Paragonato ad altri gusci in mio possesso vince a mani basse: lo spazio occupato dalla Microgravity è davvero minimale. Per quanto riguarda il peso, la giacca Outdoor Research Microgravity fa registrare 390g (taglia S).Il guscio chiuso nella sua tasca, compatto e poco ingombrante.TascheCome anticipato, le tasche presenti sul guscio sono 4: due sul petto termosaldate e due all’altezza dei fianchi riparate da altro tessuto idrorepellente. Internamente sono tutte e quattro dotate di rete traspirante, utili in caso si desideri aumentare la capacità di aerazione del capo. Purtroppo in questo caso le tasche diventano inutilizzabili per riporre oggetti, pur essendo molto profonde.ConclusioniProbabilmente il guscio perfetto non esiste, ma complessivamente penso che l’Outdoor Research Microgravity Jacket si avvicini molto ad uno standard di qualità eccellente. Ci sono alcune carenze, per lo più date da scelte di progettazione, come la regolazione del cappuccio e, in misura minore, le tasche.Ma per quanto riguarda gli aspetti più rilevanti, come la qualità della membrana, il rapporto tra traspirazione e idrorepellenza, l’ingombro e il peso, questa giacca ha tutto ciò che si cerca in un hardshell tecnico.Occorre tenere presente che l’Outdoor Research Microgravity Jacket non è rivolta a chi cerca una protezione totale dalla pioggia battente e prolungata, ma piuttosto a chi preferisce un capo che non sacrifichi la traspirabilità all'impermeabilità. Un guscio quindi da utilizzarsi in attività con un certo impatto aerobico.Altro aspetto interessante è il prezzo, che per prodotti qualitativamente simili non è assolutamente alto.[prezzo-link prezzo=""240""][mr-cta label=""Consulta la nostra guida!"" url=""https://mountainreview.it/guide/attrezzatura-per-alpinismo-su-ghiaccio/""]Sei alla ricerca di altra attrezzatura per alpinismo?[/mr-cta]"
2578,"Garmont Tower 2.0 Extreme GTX","PremessaGli scarponi Garmont Tower 2.0 Extreme GTX fanno parte di quella nuova generazione di calzature tecniche caratterizzate da peso contenuto e materiali innovativi. In questo caso l'obiettivo principale è stato quello di sviluppare una scarpa termica che consentisse di praticare alpinismo invernale senza essere penalizzati in termini di peso o di comodità. Caratteristiche tecniche dei Garmont Tower 2.0 ExtremePeso: 779 gr (misura 45)Collarino elasticizzato intorno alla caviglia ed integrato con la ghetta;Puntale e fascione protettivo;Ammortizzazione con tecnologia Double Damper e sottopiede X-Lite FrameFlex, in nylon e fibra di vetro, con camere d’aria per ridurre il peso e migliorare l’isolamento termico;Membrana Insulated Comfort, la variante più termica e impermeabile di Gore-Tex;Plantare termico in microfibra con strato in alluminio per un maggiore isolamento;Suola Vibram Apex[link-produttore link=""https://it.garmont.com""]Il peso ridotto è la cosa che colpisce subito quando si estrae lo scarpone dalla scatola: appena 779 gr nella misura 45. Siamo allo stesso peso di un riferimento come la Ribelle OD di Scarpa, che nella stessa misura pesa 770 gr.Per il resto, si nota una dotazione tecnica di alto livello, che ha dimostrato la sua efficacia durante il test sul campo.Modalità di testQuando ho scelto questi scarponi l’ho fatto sostanzialmente per due utilizzi:Alpinismo invernale su canali e itinerari di mistoAlpinismo estivo in alta quotaHo avuto modo di testarli per alpinismo invernale a quote medie, con una salita di un canale di misto (800 mt D+, temperatura -5°) e una salita su cresta nevosa con lungo avvicinamento (1.200 mt D+, temperatura sui 0°) e una escursione con ciaspole (600 mt D+, temperatura -10°, con sosta prolungata). Inoltre li ho usati per una salita alpinistica a fine ottobre in zona Stelvio, a 3.400 mt di quota su ghiacciaio, con temperature sui -7 / -5°.La prova sul campo dei Garmont Tower 2.0 ExtremeCamminataIl test più significativo degli scarponi Garmont Tower 2.0 Extreme è stato in occasione di una lunga salita in cui ho alternato sentiero (misto neve e sassi) e ascesa su neve compatta e brevi tratti di misto.La sensazione di comodità - già evidente dalla prima calzata - è stata confermata in particolare dall’uso sul sentiero. Solitamente le calzature da alpinismo fanno soffrire i piedi quando si affrontano lunghi avvicinamenti. Con i Garmont Tower 2.0 Extreme non ho avuto questo problema. La ragione sta sicuramente nella forma della tomaia, che avvolge bene il piede senza punti vuoti o di particolare compressione.Ma una parte importante del merito è da imputare alla semi-rigidità della suola, che ha un flex moderato (circa 15 gradi di flessione) ma comunque utile ad agevolare la rullata del piede.Discreta anche l’ammortizzazione, che consente di affrontare discese veloci senza sacrificare i piedi.Suola e utilizzo con ramponiInizialmente la leggera flessibilità della suola mi ha impensierito pensando a possibili svantaggi nell’utilizzo con i ramponi semi-automatici. Tuttavia la scarpa, una volta ramponata, risulta rigida e il piccolo flex della suola, così apprezzato durante la camminata, non si percepisce e non compromette l’utilizzo con i ramponi.Sul ripido e con i ramponi la sensazione di stabilità è ottima, ma anche in discesa su sentiero misto roccia e neve reggono andature molto sostenute, al limite della corsa. Il tutto senza martoriare i piedi come accadrebbe con altri scarponi da alpinismo più tradizionale.La suola Vibram, in colorazione decisamente originale, ha un battistrada che garantisce una discreta presa sulla neve umida e sulla roccia anche bagnata. Mi è sembrata invece meno efficace sulla neve compatta e dura, dove soprattutto in salita la trazione ha qualche incertezza. Forse un tallone un poco più accentuato non avrebbe fatto male.Caviglia e allacciaturaL’altra sorpresa positiva, che influisce sul comfort e sulla precisione della scarpa, è la tomaia avvolgente, in particolare nella zona del collo del piede. La caviglia poi risulta sempre ben vincolata, senza sensazioni di vuoto o di sfregamento contro la linguetta che a volte si avvertono con scarponi dalla costruzione più tradizionale.La mobilità della caviglia è ottima, anche quando si devono usare i ramponi di traverso o quando il piede si “torce” per assecondare le asperità del terreno. La sensazione, non solo per la leggerezza, è di avere ai piedi delle pedule ben più agili di uno scarpone da alpinismo.L’allacciatura è tradizionale ma efficace, con l’asola di bloccaggio che permette di regolare separatamente la zona del collo da quella del dorso del piede.Ben fatta e funzionale la ghetta antineve elasticizzata e incorporata al collarino della caviglia.Isolamento termico e impermeabilitàNonostante la leggerezza complessiva, la membrana e il sottopiede isolante fanno il loro lavoro. Calzati in occasione di una ciaspolata su neve profonda e con temperature intorno ai -10 non ho mai avuto sensazione di freddo ai piedi, nonostante una sosta di circa 1 ora per un’esercitazione di ricerca in valanga. Lo stesso durante una salita su ghiacciaio a fine ottobre.La mia impressione è che come tenuta termica siano un compromesso tra scarponi da cascata (avevo un paio di vecchi La Sportiva Trango Prime) e gli scarponi da alpinismo classico 3 stagioni.Test impermeabilità passato senza problemi, dopo immersione delle scarpe per circa 30 secondi in ruscello.Calzata dei Garmont Tower 2.0Come ho già detto, uno dei punti di forza dei Garmont Tower 2.0 Extreme è la sensazione di avvolgimento del piede, senza che vi siano punti di compressione fastidiosi. La tomaia e sopratutto il collarino che cinge la caviglia sono piacevolmente morbidi ed aderenti.Io, che ho il piede piuttosto magro e a pianta stretta (ma con il collo alto), mi sono trovato bene con la forma dei Garmont e li ho presi dello stesso numero delle mie scarpe da passeggio. Per chi fosse abituato ad usare calze particolarmente spesse può essere consigliabile mezzo numero in più.Consigliati perQuesti scarponi, figli di una progettazione improntata alla filosofia “fast and light” oggi tanto di moda, sono perfetti per chi ricerca risparmio sul peso senza rinunciare a comodità o prestazioni tecniche. Li consiglierei per alpinismo invernale su difficoltà classiche (canaloni, misto non estremo), ma anche per escursionismo evoluto su terreno innevato, dove oltre alle ciaspole ci si porta dietro i ramponi per affrontare tratti ripidi o ghiacciati.Certo, il prezzo non è proprio accessibile, ma a mio avviso giustificato dagli ottimi contenuti tecnici della scarpa.[prezzo-link link=""https://mountainreview.it/vai/garmont-tower-2-0-extreme-gtx/""]"
2619,"Dolomite Veloce GTX","La chiamano “scarpa da alpinismo multi-talento, perfezionata per le escursioni in media quota e per l’avvicinamento alle pareti di arrampicata”.Mi ci ritrovo, perché ho provato belle sensazioni in arrampicata, in ferrata e confermo che con i ramponi fa il suo dovere se i percorsi non sono lunghi. Teme un po’ il freddo, ma la leggerezza dà dei vantaggi.Ho provato la Dolomite Veloce GTX in condizioni differenti, ovvero: trekking, avvicinamento di arrampicata, ferrata, arrampicata classica, salita su neve. Questa scarpa ha delle caratteristiche davvero particolari, ed è un po’ una tuttofare che mi ha particolarmente impressionato per due aspetti: la leggerezza e la solidità con tutto il piede per una spinta precisa.Le Dolomite Veloce GTX in dettaglioUtilizzo in arrampicataLe caratteristiche della scarpa sono emerse in modo particolare in arrampicata classica, fino al V grado. La Dolomite Veloce GTX ha una climbing zone non accentuata a favore del grip della suola, ma è molto precisa e soprattutto permette movimenti naturali della caviglia in quanto il collarino in neoprene lascia libertà e nel contempo dà un po’ di sostegno.Inoltre ha stringhe che si bloccano in 3 dei 6 occhielli, quindi una volta allacciata è difficile che la scarpa si muova sul piede.L’utilizzo di materiali ricercati è evidente e crea nella Dolomite Veloce GTX una combinazione che non avevo ancora potuto toccare dal vivo, dando una sensazione di un prodotto non comune.Una tomaia tecnica, per altro con un effetto visivo altrettanto tecnico, collarino in tessuto elastico, membrana in Gore-Tex ed una suola Vibram che si è comportata bene su ghiaioni e sul bagnato.Torno a dire che sui passaggi di arrampicata ho trovato un supporto davvero preciso, permettendomi di fare del V grado senza troppi rimpianti per non avere con me delle scarpette.Utilizzo in ferrataA maggior ragione durante alcune uscite in ferrata (in particolare la Maurizio al Monte Alben) la scarpa ha dato il meglio di se perchè oltre al normale utilizzo di pioli o gradini, quando si mette il piede sulla roccia si ritrova anche qui il piacere di arrampicare.Il collarino in neoprene offre un certo sostegno, e in queste situazioni aiuta a scaricare le forze di spinta sulla scarpa che è di suo rigida al punto giusto.Il peso, è paragonabile ad una scarpa da avvicinamento bassa pur offrendo molti vantaggi tra cui il fatto che sia ramponabile. E’ inevitabile che con materiali ricercati il peso scenda, siamo in questo caso a 540 grammi per scarpa il che rende la Dolomite Veloce GTX un prodotto da tenere sia ai piedi che nello zaino con evidenti vantaggi.Utilizzo con neve e ramponiCirca la neve, ho avuto modo di provare l’impermeabilità che è confermata. Il collarino basso richiede una ghetta completa nel caso si stia molto tempo con i piedi sulla neve, ma per un utilizzo limitato di qualche ora questo previene di certo l’entrata della neve nella scarpa. Inoltre anche qui troviamo un dettaglio di polivalenza: se trovi un po’ di neve, la ghetta non serve, e ci puoi mettere i ramponi. Infatti la Veloce è ramponabile e permette di usare tranquillamente ramponi di categoria C2 (semiautomatici), oltre che ovviamente quelli di categoria C1. In questo articolo si trovano tra l’altro tutti i dettagli sull’abbinamento delle varie categorie di scarponi e ramponi.In pratica La Dolomite Veloce GTX è una scarpa a tutti gli effetti di categoria B2, con i vantaggi della grande leggerezza e della caviglia semilibera che apre a posizioni di arrampicata molto naturali.Non l’ho testata su terreno ghiacciato e verticale ma devo dire che andando un po’ sul ripido con i ramponi ho capito che, essendo la scarpa non strutturata sopra la caviglia, non si può pretendere di avere ai piedi quella calzatura che sceglieresti per una o più giornate totalmente sul ghiaccio.D’altra parte la polivalenza pone qualche compromesso, ed io ho trovato molti pregi e molta versatilità insieme ad un unico limite, la giornata di ghiaccio e neve.Conclusioni sulle Dolomite Veloce GTXLa Dolomite Veloce GTX è un prodotto tecnico, polivalente, che porterò con me di certo dove serve combinare avvicinamento, arrampicata classica ed eventualmente tratti di neve o di ghiacciaio.In sostanza con questa scarpa ti muovi davvero su tanti terreni e situazioni. La struttura molto fasciante impone la scelta della calza giusta, e non è da scambiare con uno scarpone da alta quota. Ma questo è evidente a tal punto che potrebbe essere portata in alta quota per tratti tecnici, in parete, utilizzando eventualmente una scarpa più pesante per i lunghi avvicinamenti su ghiacciaio. Dove invece il terreno è asciutto esprime polivalenza assoluta.[prezzo-link link=""https://mountainreview.it/vai/dolomite-veloce-gtx/""][mr-cta label=""Consulta la nostra guida!"" url=""https://mountainreview.it/guide/attrezzatura-per-alpinismo-su-ghiaccio/""]Sei alla ricerca di altra attrezzatura per alpinismo?[/mr-cta]"
2636,"Rewoolution Skin T-Shirt E Race Leggings","IntroduzioneMolto curiosa di provare prodotti realizzati al 100% in lana merino, finalmente ho potuto testare i capi di Rewoolution. Un’azienda italiana che ha saputo unire l’innovazione alla tradizione laniera, tramite l’uso di tecnologie ecosostenibili in cui la materia prima viene lavorata utilizzando energia rinnovabile e processi virtuosi di riciclo e riduzione delle emissioni.Ogni capo delle collezioni compie un percorso interamente tracciabile: dalle fattorie in Nuova Zelanda, dove vengono allevate le pecore da cui proviene la lana, agli stabilimenti Reda, in cui la materia prima viene lavorata.La lana Merino con cui sono realizzati i capi Rewoolution è garantita dalla certificazione ZQ. E' lana etica, perché viene selezionata e prodotta attraverso una gestione sostenibile delle risorse ambientali, economiche e sociali, salvaguardando il benessere delle persone e degli animali.La lana merino ha numerosi vantaggi: non punge, è altamente traspirante e resistente a tutte le temperature.Rewoolution utilizza un esclusivo sistema di filatura: la tecnologia CompACT3. Un processo che potenzia le caratteristiche naturali uniche della lana Merino purissima, assicurando il 15% di resistenza, il 30% di elasticità e il 20% di morbidezza in più rispetto alla lana Merino tradizionale. Trattata con la tecnologia CompACT3, la materia prima nobile accresce il proprio potere isolante, traspirante e termoregolante. Il filato risulta privo di pelosità, non punge, protegge dai raggi UV e impedisce la formazione di odori sgradevoli, inoltre è facile curare e asciuga rapidamente.Il test è stato effettuato in diversi ambienti sportivi per capirne le peculiarità e i limiti di utilizzo: sci alpinismo, trekking e arrampicata.La T-shirt Rewoolution SkinPartiamo dal capo che più ho apprezzato, la Skin T-shirt In Merino Mesh, che ho utilizzato come intimo per scialpinismo e trekking.T-shirt a maniche corte, realizzata in morbido Merino Mesh, tessuto comodo e termoregolante. La particolarità di questa t-shirt è la trama “mesh” 3D che rende molto morbido il tessuto ma soprattutto permette una maggiore traspirabilità e un’asciugatura rapida.Utilizzandola durante le salite di scialpinismo, ho apprezzato molto il suo potere termoregolante che mi permetteva di mantenere costante la temperatura del corpo, senza avere la sensazione di “scoppiare” dal caldo.La t-shirt è molto soffice e offre una bella sensazione sulla pelle. Dopo attività intense, pur sudando e diventando un po’ umida, questa t-shirt si asciuga abbastanza velocemente col calore del corpo e non ho mai avuto la necessità di doverla cambiare.Un punto a favore che accomuna tutti i capi in lana merino è che, anche dopo diversi giorni di utilizzo, non ho riscontrato alcun odore sgradevole derivante dalla sudorazione. Il test “odor block” l’ho fatto proprio con questa t-shirt, utilizzata come intimo termico per effettuare: 2 giorni di sci alpinismo (1000 mt dislivello al giorno), 2 giorni di dry tooling (alta intensità), 1 giorno in grotta. Dopo ben 5 giorni son rimasta piacevolmente sorpresa del fatto che non avesse alcun tipo di odore.Parliamo ora della termoregolazione di questi capi, altro punto a vantaggio. La lana merino ha un ottimo potere termoregolatore. Durante i test non ho mai avuto eccessivamente freddo o caldo ma son riuscita a mantenere la termicità del corpo costante. Rispetto alla lana convenzionale, non “graffia” o “pizzica” e può quindi essere indossata direttamente sulla pelle, ad esempio come intimo termico.I leggings Rewoolution RacePer quanto riguarda i Race - Leggings In Merino Jersey, li ho utilizzati come intimo termico per gite di sci alpinismo e cascate di ghiaccio. Sono leggins a 3/4 molto leggeri e sottili al tatto, realizzati in tessuto tecnico in 100% Reda Active® merino jersey.Io personalmente non utilizzo quasi mai dei sottopantaloni, solo in giornate particolarmente rigide. Non avuto quindi problemi di traspirabilità o sudore ma anzi, hanno fatto il loro lavoro, mantenendo le mie gambe al caldo.Pur non essendo abituata a portare dei sottopantaloni, devo ammettere che non son stati per nulla fastidiosi, anzi. La lunghezza a 3/4 permette di poter indossare calze lunghe (da sci) senza l’ingombro del leggings fino alla caviglia, assicurando libertà di movimento e massimo comfort.ConclusioniLa lana 100% merino ha il grande vantaggio di evitare odori indiscreti anche dopo un’intensa attività sportiva e giorni di utilizzo ma occhio alla velocità di asciugatura.Il mio consiglio è di preferire la lana “merino mesh” con trama 3D che permette una traspirabilità migliore rispetto alla lana jersey, quasi paragonabile alle magliette sintetiche.Rispetto a quest’ultime ho apprezzato molto il vantaggio di non avere alcun tipo di odore da sudore e poterle utilizzare più giorni consecutivi.Nella velocità di asciugatura il sintetico vince, specialmente se parliamo di magliette sottili, ma con poco vantaggio.La differenza principale che ho riscontrato rispetto alle magliette sintetiche è il mantenimento della temperatura corporea, cosa che il sintetico non fa. Infatti, quando quest'ultimo si bagna trasmette subito la sensazione di freddo, mentre la lana, pur mettendoci un po’ di più ad asciugare, riesce a mantenere la temperatura del corpo e a trattenere odori sgradevoli.Per quanto riguarda il lavaggio, è sempre stato effettuato a 30/40° massimo e non ho mai riscontrato problemi. Sul sito è specificato di non usare l’asciugatrice in quanto potrebbero rovinarsi i capi.Se avete in programma trekking con zaino in spalla e non avete la possibilità di portarvi numerosi cambi, questi capi fanno al caso vostro, permettendovi di non puzzare anche dopo diversi giorni. Un occhio di attenzione solo all’asciugatura che è un po’ più lenta rispetto ai capi sintetici.Prezzo:€ 90 Skin T-shirt In Merino Mesh€ 85 Race - Leggings In Merino Jersey[prezzo-link]"
2666,"Outdoor Research Meteor Mitts","Le Outdoor Research Meteor Mitts sono muffole molto calde e anche pratiche. Il sito di Outdoor Research le consiglia per “lunghe giornate nella neve” o per “la sera al campo”. Per me si tratta del paio di guanti da usare per tutte le mie attività invernali, soprattutto lo sci. Ho potuto mettere a prova le muffole Meteor durante tre uscite di scialpinismo in condizioni meteorologiche molto diverse.Le caratteristiche delle Outdoor Research Meteor MittsLe Outdoor Research Meteor Mitts propongono un “sistema” di protezione delle mani dal freddo composto da due muffole. Una interna ripiegabile e molto calda, e una esterna impermeabile e antivento.La muffola interna, in pile 300, ed il guscio esterno, in vari materiali impermeabiliLa muffola internaLa muffola interna è fatta da pile di spessore 300, ha un unico buco da cui fuoriescono tutte le dita (tranne il pollice) e una copertina ripiegabile per coprirle. Anche il pollice può essere scoperto in maniera autonoma. Da notare che alcuni guanti ripiegabili hanno un buco per ogni dito, invece le Meteor Mitts hanno un unico buco. Questa caratteristica le rende compatibili con l’utilizzo di un sottoguanto sottile come primo strato per ulteriore protezione. Inoltre, queste muffole hanno sul dorso una piccola tasca in cui si possono infilare degli scaldamani. Insomma, si tratta di guanti pensati per giornate di sci nelle Rockies o le Wasatch nordamericane. Per l’utilizzo sui Pirenei ad alcuni potrebbero risultare troppo calde, ma per me vanno benissimo!Le dita scoperte mentre il resto della mano rimane protetto dal caldo guanto internoLa muffola esternaLa muffola esterna o copriguanto è molto tecnologica, con una triplice funzione di garantire calore, impermeabilità e durabilità. Tutta la muffola è costituita da due strati separati, tenuti insieme da vari punti di cucitura che servono per evitare spiacevoli spostamenti o pieghe. I tessuti sono due: un tessuto impermeabile a base di nylon e un tessuto testurizzato e un po’ gommoso, che si chiama AlpenGrip™ (si tratta di un marchio registrato della stessa Outdoor Research). Il tessuto AlpenGrip ricopre il palmo per migliorare il grip e la durabilità in questa zona tipicamente a contatto con oggetti vari.Lo strato interno del copriguanto è, a mio avviso, ancora più interessante. Nella parte bassa, a contatto con la mano, il copriguanto è ricoperto internamente da un tessuto simile al pile, aumentando così la sensazione di calore. Invece nella parte alta che rimane sopra il polso, il tessuto interno, chiamato “Ventia” è qualcosa di molto simile alla plastica . Il Ventia è chiaramente un tessuto impermeabile che ha il ruolo di creare una barriera per la neve o acqua che potessero entrare nel guanto dall’apertura a livello del braccio.Guanto esterno. A sinistra il suo strato esterno di AlpinGrip™ nella palma, e nylon traspirabile ma impermeabile nel resto. A destra il suo strato interno di qualcosa di simile al pile in zona mano, e Ventia™ impermeabile nella zona sopra il polsoLa prova sul campoPer grande gioia della blogger che c’è in me, ho incontrato condizioni meteorologiche molto diverse durante le tre uscite che ho fatto con questi guanti. La prima uscita è stata molto fredda ma senza vento, la seconda uscita è stata calda ma con forti raffiche di vento in vetta, e la terza uscita l’abbiamo fatta sotto la neve e la pioggia. Le Outdoor Research Meteor Mitts hanno dato il meglio di sé durante l’uscita fredda senza vento. Durante quella calda con vento, non ho avuto nessun problema per gestire il caldo dal momento che si possono togliere ben due strati se necessario (copriguanto e copertura dita). Invece la gestione del vento è stata più difficile. Le muffole in sé offrono un’ottima protezione antivento, ma il problema è quando bisogna scoprire le dita per fare manovre. Questo aspetto riduce la loro capacità effettiva di proteggere dal vento durante uscite di scialpinismo dove per forza bisogna fare qualche manovra, soprattutto in vetta. Per ultimo, con la pioggia e la neve che abbiamo incontrato durante l’ultima uscita, era impossibile mantenere le mani asciutte. Dovendo togliere e rimettere i guanti per fare diverse manovre, sono finita con l'avere le mani bagnate. Mi è rimasta comunque un’ottima impressione dell’impermeabilità di tutti i tessuti di questa muffola, compreso il pile della muffola interna.A sinistra, il guanto in pile resiste mentre traffico sotto la neve. A destra, la mia mano al caldo a inizio gita una fredda mattinata di gennaio.In confronto col “sistema” che ho usato negli ultimi dieci anni – sottile sottoguanto e muffola esterna impermeabile e calda – il sistema a doppia muffola con muffola interna ripiegabile delle Meteor risente della mancanza del sottoguanto. Il sottoguanto, pure se è molto sottile, fa una vera differenza quando si fanno manovre e c’è vento. Per ottenere un risultato simile con le Outdoor Research Meteor Mitts, bisogna infatti mettere un sottoguanto come primo strato sotto la muffola interna. Per fortuna questa opzione è fattibile grazie al buco unico per tutte le dita.Accessori della muffola internaL’accessorio più originale e utile del sistema Outdoor Research Meteor Mitts si trova nella muffola interna in pile. Si tratta di un paio di calamite per fissare la copertina delle dita. Questa contiene una sottilissima placca metallica (immagino) che, quando la si apre e si piega verso il dietro, incontra una calamita nella parte superiore del guanto, e ci si attacca rapidamente. In questo modo la copertina non rimane penzolante e non ostruisce le dita impegnate nel fare qualche manovra. Semplicemente brillante!Due calamite tengono a posto le coperte del pollice e delle altre dita mentre smanetto sotto la neveOltre alle calamite, un altro dettaglio semplice ma molto utile è una striscia di velcro che permette di fissare la muffola interna a quella esterna. Questo velcro risulta un po’ fastidioso quando si vuole togliere solo la muffola esterna, ma aumenta la comodità del guanto per il resto del tempo.Accessori del copriguantoGli altri accessori si trovano sulla muffola esterna e hanno lo scopo di aggiustare il guanto o di agevolare il suo trasporto. Gli accessori di regolazione sono tre: un cordino ad asola per attaccare il guanto al polso, un cordino con fibbia per chiudere il guanto intorno al braccio, ed una cintura per stringerlo all’altezza del polso. I due cordini, presenti su quasi tutti i guanti outdoors, sono essenziali. Entrambi hanno l’aria di essere robusti e, molto importante, si possono aggiustare con molta facilità, anche con le mani dentro le muffole. Infatti, il cordino con fibbia di chiusura, con tecnologia “SuperCinch”, viene evidenziato come una delle caratteristiche principali di queste muffole. Il terzo accessorio, la cintura per stringere il guanto intorno al polso, probabilmente ha l’obiettivo di aumentare la stabilità della presa per oggetti come, ad esempio, bastoncini in discesa o piccozze in salita. L’ho trovata molto difficile da regolare. Non essendo essenziale in uscite non estreme, ho preferito tenerla sempre allentata per non doverla manovrare ogni volta che dovevo togliere il guanto.A metà mattinata, col caldo, i copriguanti penzolano dai polsiLa fibbia “SuperCinch” per aggiustare il guanto attorno al braccio e la cintura per stringere il guanto attorno al polso. Il primo decisamente pratico, il secondo molto meno…Gli accessori per trasportare i guanti sono due… o tre. Il primo è una fibbietta per attaccare tra di loro i due guanti esterni. Il secondo è un’asola su ogni guanto per appenderli ad un moschettone o altro gancio (ad esempio sullo zaino). Il terzo è un’altra asola in un materiale tipo cordino che si trova nella parte bassa della muffola esterna (all’altezza delle dita), e che potrebbe servire come un modo alternativo per appenderla ad un gancio o potrebbe essere puramente decorativa. In ogni caso, l’unico tra questi accessori che ho usato è la fibbia per attaccare i guanti tra di loro. Funziona, è pratico, ma potrei anche vivere senza.Copriguanti agganciati uno all’altro. Si vedono bene anche le asole sul bordo (in basso) per appendere entrambi i guanti a un moschettone o altro. E’ anche visibile la piccola asola in cordino sul guanto a destra, forse un semplice dettaglio decorativo?Sci in pista vs scialpinismoQui nei Pirenei francesi non ci sono impianti aperti quest’anno e, quindi, non ho fatto nessun test sulle piste. Però, basandomi sull’esperienza, riesco comunque a farmi un’opinione e penso che le Outdoor Research Meteor Mitts sarebbero degli ottimi guanti da pista, per due motivi. Primo: si tratta di un sistema veramente caldo quando si hanno su entrambe le muffole, e tipicamente ho più freddo quando scio in pista che in montagna. Secondo: penso che i punti deboli delle Meteor (la difficoltà per aggiustare la cintura intorno al polso e la necessità di scoprire le dita per fare manovre) sarebbero meno percettibili in una giornata di sci su pista che in un’uscita scialpinistica. Ma nella concezione questi guanti hanno alcune caratteristiche piuttosto da “montagna”, come ad esempio il tessuto AlpenGrip nella palma e le asole per attaccarle ad un moschettone. Insomma, mi sembra che sia un vero guanto polivalente per sci da escursionismo o alpinismo e sci su pista.Sia sulle piste che in montagna, è sempre utile poter aprire il thermos e bere il thè. In questa foto si vede anche come il guanto (di taglia S) mi sta leggermente grandeConclusioniQuest’ultima frase riassume la mia impressione generale delle Outdoor Research Meteor Mitts: guanto polivalente da sci. Devo, per concludere, ripetere che sono guanti caldi per uscite molto fredde o per gente che soffre di freddo alle mani. Ma devo anche ripetere i miei dubbi sul fatto che un sistema composto da due muffole sia l’ideale per lo scialpinismo in condizioni fredde, a meno di non aggiungervi un terzo strato composto da un sottoguanto sottile. Infine, da non sottovalutare il prezzo di questi guanti. Se ben non sono guanti da alpinismo, per il caldo che garantiscono, hanno un prezzo davvero ottimo.Due punti finali sul brand Outdoor Research. Primo: in questo momento è difficile trovare i loro prodotti in Italia. Infatti, non trovando i guanti Meteor Mitts in vendita su siti europei, vi indico il prezzo del prodotto in dollari per chi volesse comprarli oltre-oceano. Il secondo punto è che le taglie vestono molto grandi. Questi guanti sono unisex e di solito vesto M o L, ma pur scegliendo una taglia S mi stanno un po' larghi.[prezzo-link link=""https://mountainreview.it/vai/outdoor-research-meteor-mitts/""]"
2711,"Arva Reactor 24","Gli Arva Reactor sono una serie di zaini da 15, 18, 24, 25, 32 e 40 litri pensati per scialpinismo/freeride che hanno incorporato un sistema a doppio airbag antivalanga. La versione da 24L è quella che ho testato durante tre uscite invernali effettuate sui Pirenei tra gennaio e febbraio 2021.Il prodotto mi ha davvero fatto un’ottima impressione: è compatto, relativamente leggero e costruito con buoni materiali. Esteticamente è sobrio, ma cool e disponibile anche in colore blu.Il sistema di airbag antivalanga di Arva ha il vantaggio di potere anche essere “trasferito” su altri modelli di zaino, compatibili con il sistema “Reactor Airbag System”, di diverso litraggio. Sono in vendita infatti versioni senza airbag dello stesso zaino. Questo significa che se vogliamo in un secondo momento comprarci la versione più piccola o più grande dello stesso zaino, possiamo farlo senza dover sostenere nuovamente l’intero costo iniziale comprensivo di airbag. Veramente pratico e ben pensato.Lo zaino appoggiato a terra resta rigido e non si affloscia anche quando è mezzo vuotoDettaglio della superifcie esterna e trama grossaIl brand ArvaPer chi volesse saperne di più, Arva è un’azienda francese che da 30 anni è pioniere nella tecnologia usata negli “Apparecchi di Ricerca dei Travolti in Valanga” e che da 15 anni gioca un ruolo importante nella ricerca che ha sviluppato la tecnologia degli zaini airbag. Il sistema Reactor è frutto di tre brevetti da loro sviluppati, come è spiegato in questo video.L'Arva Reactor 24 in dettaglioL’Arva Reactor è realizzato in Cordura, è di 33cm x 56cm x 19 cm e pesa 2030 g senza bombola installata. Il tessuto esterno da l’impressione di essere resistente, essendo realizzato a trama grossa e lucida e trattata per essere impermeabile. Nello stesso modo sono realizzati i tessuti che compongono spallacci e cintura ventrale.3D-fit, regolabile dall'internoHo trovato la forma di questo zaino veramente ottima. Lo zaino è semi-rigido e non si affloscia su sé stesso, anche se semivuoto. Questo è un grosso vantaggio perché lo zaino resta più compatto, tende a muoversi meno sulle spalle ed è più facile vedere la disposizione degli oggetti al suo interno (e quindi trovarli).L’Arva Reactor 24 è anche estremamente adattabile: ha un sistema di regolazione, denominato 3D-fit, che permette di regolarlo in base alla propria taglia (tre posizioni S, M, L). Si ha inoltre la possibilità di spostare la posizione della maniglia di attivazione dell’airbag per adattarla alle proprie esigenze (come vedremo poi nella sezione dedicata).Una tasca apposita permette di riporre pala e sonda in modo che siano facilmente e velocemente accessibili in caso di necessità, senza dover ravanare nello zaino, perdendo tempo prezioso nel momento del bisogno. Ormai molti zaini da scialpinismo e freeride (oltre una certa capienza) offrono questa funzione, che trovo essenziale per un prodotto come questo. Unica considerazione negativa qui è che il vano con pala e sonda, una volta riempito, limita un po’ l’apertura completa del vano principale.Vano riservato a pala e sondaVano principaleLa tasca principale, la più capiente, si apre fino quasi alla base (apertura a U), rendendo davvero comodissimo l’accesso e permette di raggiungere senza fatica gli oggetti sul fondo. Questo è il vano che ospita anche la bombola del sistema di salvataggio.Altri dettagli: una piccola tasca posta sulla parte alta può accogliere occhiali o oggetti di valore. Un ulteriore piccola tasca piatta, posta sul lato esterno permette di alloggiare qualcosa di sottile, come una piccola mappa. Sulla cintura ventrale infine è presente una tasca in cui può starci una macchina fotografica compatta.Lo spazio a disposizione si è rivelato davvero ben gestibile e da questo punto di vista reputo l’Arva Reactor 24 davvero funzionale.L'airbag reactorPer chi non conoscesse come funziona lo zaino antivalanga con airbag diciamo brevemente che sfrutta quel meccanismo fisico chiamato segregazione inversa. Quando le particelle all’interno di un flusso particellare in movimento (come una valanga) si separano, le più grandi tendono a salire in superficie mentre le più piccole tendono verso il basso.Lo schienale semi-rigidoL’airbag aprendosi, ci fa aumentare di volume, permettendoci di “galleggiare” come è spiegato in questo bel video già citato nella recensione dello zaino Ferrino Light Safe20.L’Arva Reactor 24 dispone di un doppio airbag, ognuno dei quali quando aperto occupa un volume di 75 litri. Il volume della nostra “particella” sarà quindi più grande di 150 litri!Il materiale di cui è fatto L’airbag è robusto. Il sistema a doppio airbag, funziona convogliando l’aria in due camere distinte e garantisce che, nel caso in cui una delle due venga forata, l’altra continui comunque funzionare. L’ airbag è di colore rosso acceso, in modo da facilitarne individuazione da lontano.Prima di procedere al suo utilizzo, è essenziale prendersi il giusto tempo per leggerne le istruzioni, conoscerne ogni sua componente e testarlo, in modo da avere già familiarizzato con il suo meccanismo di attivazione quando ci si troverà a doverlo usare.Una cosa positiva del meccanismo del Reactor è che può infatti essere testato “a secco” e cioè senza caricare una bombola. Questo è molto importante perché ci si può esercitare nel tirare la maniglia di attivazione, in modo da capirne la resistenza e da sapere dosare la forza durante il gesto.Tirando a secco la maniglia, un rumore metallico ci farà capire che il meccanismo si è innescato. Una volta scattato, il meccanismo può essere ricaricato tramite la chiave di ricarica, seguendo le istruzioni nel manuale d’uso.La maniglia di attivazione posizionata sulla spalla può essere spostata più in alto o più in basso a seconda della taglia di chi lo indossa oppure sulla spalla opposta se si è mancini (cosa non presente su tutti gli zaini airbag). Essa può e deve essere bloccata (attraverso una apposita manovra) al termine dell’uscita, in modo da rendere impossibili inneschi dell’airbag non voluti. La maniglia quando è bloccata può essere ricoperta e protetta da un sacchettino in neoprene predisposto allo scopo.La maniglia di attivazioneL’Arva Reactor 24 viene venduto senza bombole, che bisogna acquistare separatamente.Le bombole possono essere ricaricate presso dei rivenditori convenzionati, in tutta Europa. Non è stato difficile trovare un negozio vicino a casa mia. Facendo una ricerca al volo ho facilmente individuato due rivenditori convenzionati in cui ricaricarle. Ricaricare una bombola vuota dovrebbe aggirarsi intorno ai 10€. Una bombola in acciaio nuova, già piena pesa circa 500g e l’ho trovata a in vendita 68,80€. Ne esiste anche una più leggera versione in carbonio (320g.) che è venduta a 140€.Le bombole sono riempite di gas innocui (di argon le bombole in acciaio, di azoto le bombole al carbonio). Il Sistema Reactor è autorizzato dalla International Air Transport Association (IATA) per il trasporto aereo, quindi le bombole possono viaggiare in aereo se correttamente avvitata nell’unità di puntura con maniglia bloccata o se dotate di sigillo di sicurezza.Bombola in acciaio carica e dettaglio del peso e della data di caricaLa bombola si inserisce nel suo apposito vano, all’interno dello zaino che è protetto da una cerniera con retina. Bisogna avvitarla rispettando una procedura spiegata nel manuale.Due parole sul manuale di istruzioni: questa procedura è illustrata con disegni privi di testo. A queste illustrazioni seguono poi le istruzioni vere e proprie, anche in italiano. Le illustrazioni sono esteticamente belle, ma a mio parere sono in certi punti di difficile comprensione per chi è alle prime armi con questa tecnologia: soprattutto la parte sull’inserimento della bombola l’ho trovata poco chiara.Dopo la lettura del manuale sono sorti alcuni dubbi in merito all’avvitamento della bombola per cui, prima di avvitarla nel suo alloggio, ho ricercato sul sito di Arva dei video esplicativi sul “primo utilizzo”.Purtroppo ne esiste solo uno che iniziava con la bombola già inserita. A questo punto, non avendo trovato risposta ai miei dubbi ho proceduto lo stesso a inserire la bombola avvitandola nella sua sede, senza altri particolari indugi.La bombola alloggiata in posizione e pronta per essere avvitataInnesco non voluto dell'airbag causato da un errore nell'inserimento della bombolaNon appena ho cominciato ad avvitarla, ho sentito un getto d’aria uscire, ma era ormai troppo tardi: l’airbag è fuoriuscito. Solo più tardi, leggendo più volte il manuale, ho correttamente interpretato una delle illustrazioni ivi presente e compreso quale doveva essere il posizionamento corretto della “copiglia di ricarica” (nome che il manuale attribuisce a una levetta che fa parte del meccanismo dell’airbag), prima dell’inserimento della bombola. Sul manuale la cosa era indicata, ma certamente un bel video esplicativo dedicato al primo utilizzo sul sito del prodotto mi avrebbe chiarito meglio il punto.Una volta che l’airbag è fuoriuscito precise istruzioni si devono seguire per il suo ripiegamento, pena un cattivo funzionamento al prossimo utilizzo.Uso in ambienteAlla partenza della gita, per raggiungere le zone innevate mi sono trovato costretto a camminare per un bel tratto. L’aggancio degli sci sull’Arva Reactor 24, può essere fatto solo in diagonale, per non compromettere l’apertura dell’airbag. La diagonale però può anche essere invertita.Partenza della gita con sci appesi allo zainoDettaglio della cinghia superiore per attacco degli sciAlternativamente, una tavola da snowboard può anche essere legata verticalmente allo zaino tramite le due apposite cinghie dedicate. Esternamente allo zaino si può anche appendere la piccozza utilizzando l’apposito laccio. Lo zaino è compatibile con il porta casco di Arva.L’Arva Reactor 24 è compatibile con la maggior parte dei sistemi di idratazione disponibili sul mercato, ma bisogna fare attenzione a fare passare il tubo di idratazione al di sotto dell’airbag, fino a una piccola apertura. Da qui il tubo passa all’interno dello spallaccio destro, appositamente predisposto.Gli spallacci sono imbottiti e regolabili dall’interno (vedi 3D-Fit), oltre che dalle fibbie esterne e si sono rivelati comodi e robusti. Il lacciolo pettorale è aggiustabile in altezza e lunghezza grazie a due binari scorrevoli in tessuto.La fibbia di chiusura della cintura maneggiata con le moffoleFibbia di chiusura allacciata in vitaLa chiusura della cintura ventrale sui fianchi si effettua facendo passare una fibbia in metallo dentro l’altra. Le due fibbie sono sufficientemente grandi da poter essere maneggiare anche con guanti a moffola: esse scivolano una dentro l’altra (vedi foto), con relativa semplicità. La cintura ventrale ha sul lato sinistro anche 3 passanti per appenderci del materiale dal alpinismo.C’è anche una sottile cinghia inguinale che può essere tirata fuori dal suo taschino nascosto sul lato sx e fatta passare sottocoscia in modo che la cinta ventrale possa passare all’interno della sua asola e bloccarla. Indossare correttamente la cinghia inguinale permette allo zaino di essere meglio assicurato al nostro corpo in caso di valanga.La capienza dello zaino Arva Reactor 24 è stata sufficientemente larga da farci stare pala, sonda, piumino, guanti imbottiti, maschera, ramponi, coltelli, pelli, astuccio di primo soccorso, merenda, borraccia da 1L, berretto, pila frontale, cellulare e macchina fotografica.L’unico difetto riscontrato è stato un veloce deperimento dei “cordini” legati ai doppi cursori YKK che permettono di aprire e chiudere la cerniera del vano principale. Una delle due appendici gommate che favoriscono la presa è stata persa durante il test.Manutenzione, conservazione e vita utileDopo l’uso se l’airbag non stato utilizzato, è possibile lasciare la bombola avvitata nell’unità di puntura, con la maniglia bloccata.A seconda della frequenza e delle condizioni di utilizzo, la vita dello zaino Reactor è variabile: è bene sapere che la durata massima è di 10 anni dalla data di produzione, ed il sistema Reactor è progettato per supportare 20 gonfiaggi degli airbag. Se uno di questi due limiti è raggiunto, è richiesto un controllo completo dal produttore.Conclusioni sull'Arva Reactor 24Devo dire che indossare questo zaino è davvero soddisfacente perché aderisce bene alla schiena e non l’ho mai trovato troppo pesante. Mi è sembrato saldo al suo posto, anche con sci appesi e durante la discesa.L’airbag mi è sembrato funzionale e ben costruito e la possibilità di farlo migrare su uno zaino di diversa capienza è davvero tattica. L’alta velocità di accesso alla pala/sonda, disposte nella tasca apposita è una caratteristica che apprezzo molto.Inoltre, durante la bufera di vento in cui mi sono imbattuto, cercare e deporre nell’Arva Reactor 24 il materiale è stato più veloce del solito, grazie alla capacità della tasca principale di aprirsi fino alla base e al suo non “afflosciarsi” su sé stesso.Le uniche perplessità che ho avuto sono state la mancanza sul sito dell’azienda - e sul canale Youtube - di un video completo sul “primo utilizzo” indirizzato ai neofiti del sistema airbag e il deperimento piuttosto rapido dei cordini legati ai cursori YKK che aprono e chiudono la cerniera.[prezzo-link link=""https://mountainreview.it/vai/arva-reactor-24/""]"
2736,"Garmin Instinct","IntroduzionePremetto che il Garmin Instinct è il mio primo orologio GPS e non ho mai avuto occasione di provarne altri. Sono conscio del fatto che non sfrutto a pieno il potenziale dell’orologio in quanto non uso e non conosco alcune funzioni (pensate che c’è anche il tracciamento cani!), ma credo di poter parlare del comportamento del Garmin Instinct durante gli allenamenti di corsa/trail, scialpinismo e uscite alpinistiche poiché lo utilizzo come fa la stragrande maggioranza di noi appassionati di sport outdoor.Per tutto il resto rimando al manuale utente, molto ben fattoCaratteristiche di base del Garmin InstictAperta la confezione e preso in mano il Garmin Instinct si ha la sensazione di toccare un orologio solido, robusto, costruito con ottimi materiali. Si capisce subito che non abbiamo a che fare con un “giocattolo”.Sul retro della cassa troviamo il sensore del battito cardiaco. Purtroppo nessun orologio GPS (neanche quelli top di gamma) ha un sensore del battito realmente attendibile ed il Garmin Instinct non fa eccezione. Non aspettatevi di poter leggere con precisione le vostre pulsazioni in ogni momento del giorno, né in condizione di riposo né sotto sforzo. Per questo serve una fascia cardio e, a questo proposito, posso dirmi molto soddisfatto di quella della Garmin.Il Garmin Instinct ha dimensioni contenute e questo, per me, è un punto a suo favore. Una volta indossato non si ha la sensazione di avere al polso “un mattone”, cosa piacevole per chi, come me, non è abituato a portare orologi. Inoltre questa sua caratteristica è perfetta per quando lo si usa indossando i guanti!Altra cosa che ho apprezzato moltissimo è il fatto che sia possibile personalizzare qualsiasi schermata, compresa quella “base” che si usa normalmente come orologio; inoltre è possibile accedere rapidamente alle funzioni più comuni tra gli orologi classici quali il cronometro, il timer, gli allarmi, ecc.La batteria in modalità orologio ha una durata dichiarata di 14 giorni. Personalmente non ho testato questa caratteristica (14 giorni senza correre o andare in montagna sono un po’ troppi!!) ma posso dire che lo carico ogni 10 giorni circa, usandolo in modalità GPS 8/10 ore a settimana e, soprattutto, si ricarica davvero velocemente.Funzioni SmartwatchPrima di passare alle funzioni in modalità GPS vediamo cosa il Garmin Instict è in grado di fare abbinato al cellulare.Si, questo orologio è anche uno smartwatch: è possibile sincronizzarlo con il cellulare e visualizzare le notifiche di messaggi, app o chiamate. E’ anche possibile rispondere (mediante delle risposte pre-caricate da Garmin) ai messaggi di Whatsapp direttamente dall’orologio. Può far comodo quando si sta correndo.Altra funzione smart interessante è quella che permette di comandare app musicali (testato con youtube e spotify) mentre sono in esecuzione sul telefono.Funzioni GPSMa veniamo al nocciolo della recensione, come si comporta il Garmin Instict sul campo, in modalità GPS?Con un rapido clic sul tasto in alto a destra (dimenticavo, non è touchscreen!) si accede al menù delle attività preimpostate da Garmin: peccato manchi lo scialpinismo, disponibile solo per i modelli di gamma più alta. Poco male, basta creare l’attività e con pochi clic ecco che compare qualsiasi sport di nostro interesse. Non solo, creando un’attività è possibile scegliere quali e quanti campi mostrare, in quali schermate, in quali posizioni dello schermo e nella successione che preferiamo. Questa possibilità è disponibile anche per le attività preimpostate da Garmin.La precisione nella rilevazione è ottima, sia per quanto riguarda le tracce GPS, altitudine (presente il sensore barometrico!) e dislivello, sia per i dati legati alla performance. L’ho testato con il cronometro su un percorso di distanze note ed è davvero preciso!Durante la registrazione è facilissimo spostarsi da una schermata all’altra per visualizzare diversi dati, malgrado il display non sia dei più ampi non ho mai avuto problemi nella lettura, neanche durante le sessioni di trail.Buona anche l’illuminazione, utile per chi corre la sera, e la possibilità di bloccare i tasti durante l’attività. In questo modo si evita di stoppare erroneamente la registrazione (con i guanti capita più spesso di quanto si immagini).Ho trovato molto utili due funzioni: è possibile caricare una traccia GPS per poi seguirla grazie a una minitraccia e, durante tutte le attività, è sempre disponibile il Trackback che consente, sempre mediante traccia, di ripercorrere il percorso di andata fino al punto di partenza. Quest’ultima, potrebbe fare comodo in situazioni di smarrimento del percorso su ghiacciaio o di scarsa visibilità. Funzione testata per curiosità e perfettamente funzionante!Garmin dichiara una durata della batteria di 16h in modalità GPS, anche qui non ho esperienza diretta. Quando l’ho usato in modalità trail per 9h, al termine dell’attività, avevo ancora 2 tacche su 5 di batteria quindi siamo abbastanza in linea con il dato dichiarato.Una “chicca”: è sempre possibile vedere una sorta di grafico dell’andamento della pressione atmosferica nelle ultime 6h, grazie al barometro sempre attivo. Mica male per chi va in montagna!!Terminato l’allenamento o l’uscita e stoppata la registrazione è possibile consultare Garmin Connect (ma anche Strava) via app o sul sito, per accedere a tutti i dati registrati, organizzati in modo semplice e intuitivo!ConclusioniSoddisfatto al 100% del Garmin Instinct, un orologio GPS veramente completo, solido ed affidabile a un prezzo accessibile: quest’ultimo credo che sia il suo vero punto di forza! Sicuramente la gamma Fenix, per esempio, offre funzioni aggiuntive e caratteristiche migliori ma a che prezzo? Praticamente doppio o triplo! Ne vale la pena? La risposta come sempre è “dipende”!Se siete dei veri appassionati dei dettagli dei vostri allenamenti, delle statistiche sul vostro stato di salute o, semplicemente, avete a disposizione un budget più elevato, potete orientarvi verso qualche modello di più alta gamma, con software più completi, maggiore durata della batteria e case più resistenti.Nella sua fascia di prezzo il Garmin Instinct è però uno dei migliori orologi GPS sul mercato. Presenta tutte le funzioni e caratteristiche di base dei suoi cugini più evoluti; queste sono ampiamente sufficienti monitorare e migliorare le performance di sportivi principianti o già piuttosto evoluti.[prezzo-link link=""https://mountainreview.it/vai/garmin-instinct/""]"
2745,"Scott Kinabalu Ultra RC","Unboxing e caratteristiche generaliAl primo impatto la Scott Kinabalu Ultra TC non fa pensare propriamente ad scarpa da ultra trail. Non fosse per la suola, tenendola in mano si direbbe una stradale.Il primo punto che salta subito all’occhio è la mancanza dell’asola posteriore, cosa che ritengo un peccato piuttosto grave per una scarpa che si proclama “must per le gare ultra”. Vero che non si utilizza moltissimo, ma quando si corre una gara di molti giorni i piedi si gonfiano ed è necessario cambiare la calze o anche solo dare sollievo ai piedi, infilarle da soli senza l’aiuto del laccetto può risultare inutilmente complesso. Visto il peso irrisorio avrei fatto più attenzione a questo dettaglio.Altro punto che suggerisce una certa indole “stradale” è la linguetta, leggera e quasi minimale, ha un piccolo cuscinetto sul fronte ma niente di più. Normalmente ci si aspetterebbe una linguetta più pesante e strutturata, in grado di proteggere al meglio la parte superiore del piede. Anche in questo caso non capisco la scelta del produttore.La parte inferiore della linguetta e della tomaia sono realizzate in un materiale forato molto traspirante che promette un ottimo confort ma anche protezione limitata.La parte dello sperone e la conchiglia sono invece più strutturati e maggiormente protettivi. Da fare attenzione però al colletto alto, senza “taglio a V”, e con una marcata inclinazione verso il tendine achilleo, cosa che farà tremare chi ricorda le problematiche che una soluzione simile ha prodotto qualche anno fa agli utilizzatori di un particolare modello di scarpe da strada. Per i più inclini a problemi di infiammazione tendinea consiglio di provarle in modo da sincerarsi di non avere pressione sul retro piede.Il puntale ha un piccolo supporto frontale in gomma e una fascia di rinforzo di un centimetro circa. Meglio di niente, ma non sufficiente a proteggere le dita da eventuali sassi che si vadano a calciare involontariamente o da colpi a radici o simili. Su una scarpa per lunghe distanze mi sarei aspettato più attenzione a riguardo.Insomma, la parte superiore non dà proprio l’idea di una calzatura pensata “ultra” mentre incontra pienamente i canoni una stradale strutturata.Le cose cambiano con la suola: la calzata ampia e tacchetti ridotti e sia tondi che ad ala portano subito alla mente il trail, anche se più quello di velocità rispetto alle sky più tecniche o alle ultra. Ma magari la prova sul campo mi darà torto.Estetica e calzataPersonalmente la ritengo una scarpa molto bella, nera e giallo fluo con inserti dei due colori nelle stringhe e in trasparenza che danno un risultato finale davvero gradevole.Un punto a favore per l’estetica è la lavabilità. Anche dopo aver passato decine e decine di km nel fango è bastata una corsa sotto la pioggia e una strofinata a casa con uno straccio per rimuovere tutto lo sporco e farla tornare veramente quasi come nuova.La calzata è comoda e avvolgente, il piede rimane ben stabile nel suo alloggiamento e la pianta si colloca su una larghezza media in grado di accontentare un po’ tutti.Una volta ben allacciata la scarpa “non trasla ne sfugge”, in particolare nessun rischio di trovarsi col piede nudo nel caso si venga agganciati dalla scarpa di altri corridori o si scivoli in modi strani.Dinamica di corsa della Scott Kinabalu Ultra RCAppena si inizia a correre la conformazione dà subito una sensazione di “spinta”, l’intersuola in gommapiuma Kinetic promette un 14% in più di energia restituita. Non saprei se confermare esattamente quel valore, però la spinta si sente e la leggerezza anche (una scarpa US9 pesa 280 grammi).La parte centrale della suola è piena, tanto che se si appoggia di pianta o di tallone la spinta sull’arco è ben percepibile, il che porta a ottimizzare il movimento portandosi verso l’appoggio anteriore. Cosa positiva per spingere ma un po’ meno se si vuole andare comodi.Dopo i primi km di assestamento le sensazioni si fanno decisamente positive, il feeling arriva presto e si inizia a “osare” un po’ di più, la scarpa è reattiva ed efficace, risponde benissimo ai cambi di direzione probabilmente grazie alla suola flessibile e ben studiata.Una scarpa che ti accompagna bene quando vuoi spingere, a conferma della mia impressione iniziale che la pone in contrasto col nome “Ultra”.Veramente robusti e durevoli i materiali nella parte superiore della scarpa, nota di demerito però per la suola, che risulta poco resistente all’attrito e tende a consumarsi un po’ troppo presto per i miei gusti, per lo meno relativamente ad un utilizzo intensivo. I tacchetti sono realizzati con lo stesso materiale della suola senza soluzione di continuità, quando ci si trova su tratti di asfalto o terreni più abrasivi purtroppo ne risentono velocemente consumandosi anzitempo.Prova su terreno scivolosoFango, neve, ghiaccio o terreni umidi e scivolosi non sono l’ambiente preferito della Scott Kinabalu Ultra RC. Il disegno sulla carta sembra efficace, ma complice forse la gomma della suola in EVO al posto della diffusa Vibram, il risultato complessivo è inferiore alle attese.In caso di fondo bagnato, trazione e controllo degradano in modo evidente, anche se tutto sommato rimangono a livelli accettabili; invece in caso di percorsi con molto fango o tratti ghiacciati è meglio rivolgersi ad altri modelli.Sotto la pioggia battente o se si finisce in una pozza questa scarpa non offre quasi alcuna protezione dalle infiltrazioni, ci si trova ben presto coi piedi fradici, d’altro canto però asciuga con altrettanta velocità nel momento in cui non ci si trova più in ambiente umido.Conclusioni sulla Scott Kinabalu Ultra RCBuona scarpa che può dare belle soddisfazioni su trail veloci e con condizioni di terreno ottimali.Buone le sensazioni che comunica ma, a dispetto del nome, difficilmente la sceglierei per accompagnarmi in una corsa sopra i 50 km, tanto meno se si tratta di un percorso tecnico o scivoloso.Potrebbe essere invece una buona soluzione per i lunghi allenamenti preparatori, sapendo però che la durata difficilmente potrà spingersi oltre i 700/800 km. Di conseguenza potrebbe essere necessario pensionarla dopo pochi mesi, in base ovviamente al proprio utilizzo.[prezzo-link link=""https://mountainreview.it/vai/scott-kinabalu-ultra-rc/""]"
2843,"Beal Ice Line 8.1 mm Golden Dry","IntroduzioneBeal è leader mondiale nella produzione di corde da montagna grazie ad un avanzato sviluppo tecnologico nel processo di fabbricazione e ad un’intensa attività di ricerca. Molto attenta alle esigenze degli arrampicatori, negli anni ha sviluppato tecnologie specifiche: Black Limit, Program System, trattamento Dry Cover, imbragature Aero, tecnologia Unicore.La Beal Ice Line 8.1 Golden Dry è la corda di riferimento per gli arrampicatori su ghiaccio ed alpinisti esperti per la sua estrema scorrevolezza e bassa forza d’arresto. Con un peso al metro di soli 39 g, costruzione Unicore, impermeabilità totale Golden Dry, la Beal Ice Line 8.1 è dedicata all’alpinismo su ghiaccio di alto livello.Le corde Beal Ice Line 8.1 mm in dettaglioHo utilizzato le Beal Ice Line durante tutta la stagione invernale per cascate di ghiaccio e vie di misto.Al primo impatto, ho potuto subito apprezzare il poco ingombro e la leggerezza di queste mezze corde, di soli 39 gr al metro, che nei lunghi avvicinamenti fanno la differenza e soprattutto le spalle ringraziano!Personalmente adoro le corde dal diametro sottile, per la maneggevolezza, la facilità di trasporto e la leggerezza.Compatta, sottile e leggera ma non per questo meno sicura, grazie alla tecnologia UNICORE, una metodologia costruttiva in cui l’anima e la calza sono saldate insieme.In poche parole con la fabbricazione Unicore le fibre di nylon dell’anima della corda costituiscono un “unico corpo” in grado di conferire tenuta anche in caso di taglio della calza. Questo assicura una maggiore sicurezza in caso di lacerazione in quanto l’anima e la calza restano solidali.Su una corda classica, se la calza si taglia per esempio per abrasione su spigolo, quest’ultima scorre sull’anima e si ammassa per diversi metri. A questo proposito riporto un video esplicativo che evidenzia l’importanza e la sicurezza dell’avere una corda con questa tecnologia:Un altro aspetto che caratterizza questa corda è la bassa forza d’arresto: 4,9 kN. Questo garantisce un'ammortizzazione più “dolce” e quindi meno forza d’impatto sull’arrampicatore in caso di caduta grazie alla dinamicità e all’allungamento della corda. Un allungamento particolarmente accentuato rispetto ad altre corde presenti sul mercato (37% di allungamento dinamico).Ho notato subito questa caratteristica mentre facevo “moulinette” assicurata con la corda dall’alto. La corda risulta molto elastica, quando ci si appende per farsi calare, si scende di parecchi metri per via dell’allungamento ed elasticità della stessa. Questo vale anche quando si cade: preparatevi quindi a volare qualche metro in più del solito, ma l’atterraggio sarà assolutamente ammorbidito.Altro aspetto fondamentale per le corde da ghiaccio è l’impermeabilità.Mi è capitato parecchie volte di dover utilizzare mezze corde senza il trattamento dry: un vero incubo! Finivano sempre impregnate di acqua e tornare alla macchina con tonnellate nello zaino era più una missione da sherpa che la fine piacevole di una giornata.Le Beal Ice Line godono del trattamento Golden Dry che permette di avere una corda quasi immune all'azione impregnante dell'acqua. Ogni filo della calza e dei trefoli interni è trattato con un componente chimico idrofobo prima della fabbricazione della calza. Questo componente si polimerizza alle alte temperature. Secondo i parametri UIAA le corde Beal Golden Dry assorbono meno del 3% di acqua. In pratica, un trattamento impermeabilizzante applicato sia alla maglia che all'anima della corda. In questo modo la corda risulta altamente performante su ghiacciaio, cascata, via su neve, via di misto.Effettivamente anche cadendo in acqua le corde non si inzuppano e mantengono l’impermeabilità. Consiglio in ogni caso di far asciugare adeguatamente le corde dopo l’utilizzo, in quanto un po’ di umidità viene comunque assorbita.Per quanto riguarda la resistenza all'usura, ho avuto uno spiacevole attrito su una lama di roccia durante il recupero delle corde in calata. La cosa non ha fortunatamente compromesso in alcun modo lo stato della corda, che è diventata solo leggermente “spelacchiata” sulla parte oggetto dello sfregamento.Non ho riscontrato problemi di annodamenti o attorcigliamenti di corde durante le calate, cosa che spesso accade con le corde sottili e nuove. Sono risultate super scorrevoli sia durante l’assicurazione che in calata.ConclusioniLe Beal Ice Line 8.1 sono sicuramente uno dei prodotti di riferimento per l’arrampicata su ghiaccio.Ho apprezzato moltissimo queste corde per l’ottimo compromesso tra leggerezza, sicurezza e compattezza. Ormai sono diventate delle fedeli compagne di scalate glaciali e avventure verticali.Consigliate per ghiacciatori e alpinisti esigenti.[prezzo-link link=""https://mountainreview.it/vai/beal-ice-line-8-1-mm-golden-dry/""][mr-cta label=""Consulta la nostra guida!"" url=""https://mountainreview.it/guide/attrezzatura-per-alpinismo-su-ghiaccio/""]Sei alla ricerca di altra attrezzatura per alpinismo?[/mr-cta]"
2853,"Devold Duo Active","PremessaQuesto inverno ho avuto la possibilità di testare il primo strato Devold Duo Active.Per chi non la conoscesse, Devold è un’azienda norvegese che produce capi di abbigliamento in lana con una lunga storia: è stata fondata nel 1853 facendo della qualità e dell’innovazione il punto più importante della loro produzione.Guardando il loro sito due cose mi hanno colpito particolarmente: la prima legata alla qualità e la seconda legata alla sostenibilità. Per quanto riguarda la qualità, nel 2017 Devold ha lanciato il suo programma di tracciabilità: ogni capo che esce dalla loro produzione garantisce il 100% della tracciabilità della lana e quindi una completa trasparenza sul prodotto. Per il mio Duo Active, ad esempio, è stata utilizzata lana proveniente dalla Patagonia argentina.Relativamente alla sostenibilità, Devold crede che la natura sia la risposta al cambiamento climatico prodotto anche dall’industria tessile. Il loro obiettivo è quello di creare indumenti che durino con un design che non abbia tempo e che quindi non vada fuori moda. I materiali utilizzati sono quindi più naturali possibile in modo che, una volta dismessi, possano essere facilmente smaltiti. Per questo motivo la lana è il materiale più utilizzato.Sul sito Devold sono inoltre elencate le loro numerose iniziative per una produzione più sostenibile e che non provochi alcuna sofferenza animale. Questo si riassume nelle regole Five Freedoms Animals Welfare:Utilizzo di lana proveniente da allevamenti dove non è praticato il mulesing (il mulesing è una pratica chirurgica utilizzata negli allevamenti ovini che consiste nell'asportazione di una parte di pelle della zona perianale degli animali. Da Wikipedia)Una produzione localizzata nelle loro fabbriche europeeMateriali di scarto riciclatiTinture certificate che garantiscono l’assenza di prodotti dannosi.[link-produttore link=""https://www.devold.com""]Il primo strato Devold Duo Active in dettaglioHo utilizzato il primo strato Devold Duo Active soprattutto per le uscite di scialpinismo. La particolarità di questo capo riguarda la sua realizzazione.Infatti, la collezione Duo Active è realizzata con uno strato esterno in lana Merino ed uno interno in Thermolite (interno: 100% Poliestere Thermolite, esterno: 80% Lana Merino e 20% poliammide). In questo modo il capo garantisce un buon isolamento termico ma, allo stesso tempo, una buona traspirabilità.&nbsp;Durante le mie uscite di scialpinismo non ho mai sofferto il freddo sul torso, infatti il Duo Active mi ha sempre garantito di stare al caldo anche in quelle scialpinistiche dove si partiva dal parcheggio con -15°.Nel caso di temperature attorno allo zero o di poco inferiori, per me il primo strato era addirittura troppo caldo. Prendete quest’ultima frase con le pinze perché io soffro particolarmente il caldo: molto spesso in salita trovo i primi strati eccessivamente protettivi.Tessitura esterna in lana (sopra) ed interna in Thermolite (sotto) dello strato Duo ActiveUna cosa che ho apprezzato particolarmente è la traspirabilità: non mi sono mai trovata ad indossare un capo bagnato, come spesso succede con gli strati termici realizzati tutti in sintetico. Con questi ultimi, spesso dovevo fare cambio maglia al termine della salita con gli sci perché la maglia era tutta bagnata. Invece, il Thermolite interno del Duo Active garantisce sempre una buona traspirabilità con il risultato di non avere mai un capo bagnato incollato al corpo.Parliamo ora di vestibilità. L’intimo Devold Duo Active presenta uno ‘slim fit’ aderendo bene al corpo senza dare quella sensazione di compressione che alcuni primi strati sintetici danno. Le maniche però risultano leggermente larghe, soprattutto nella zona sotto le ascelle, ed un po’ lunghe con i polsini che arrivano a metà della mano. In generale, la maglia Active Duo presenta una buona vestibilità e le taglie risultano coerenti con quelle dei miei abiti usuali.Vestibilità della maglia Duo Active, in particolare vedete le maniche e i polsini non aderenti al corpo a sinistra. Particolare delle maniche un po’ lunghe a destra: si vede che il polsino cade a metà mano.La maglia è venduta sia bi-color che in un unico colore. Nel mio caso, il Duo Active è bi-color: azzurro per la parte centrale, blu sulle maniche e sul bordo del collo. La parte centrale azzurra non presenta alcuna fantasia e la fine tessitura è omogenea. Sulle maniche blu invece la maglia presenta una tramatura a fantasia geometrica che rende la maglia un po’ più femminile.Curiosando sul sito ho visto che è possibile scegliere il capo con la tessitura tutta omogenea, con la fantasia ovunque o, come nel mio caso, con entrambe.Differenza di colore e tessitura nella parte centrale della maglia e sulle maniche a sinistra; dettaglio della fantasia geometrica presente sulle maniche a destraInfine una nota sul lavaggio. Ho utilizzato la maglia per quasi tutte le mie scialpinistiche degli ultimi due mesi e sono rimasta colpita dalla sua capacità di neutralizzare i cattivi odori.Come dicevo poco fa, in salita l’ho trovato quasi troppo caldo ma a fine giornata mi sono stupita di non sentire cattivi odori. Dopo averlo lavato un po’ di volte a 40°, ho notato la formazione di qualche piccolo pelucchio, tipico di ogni capo realizzato in lana.ConclusioniHo trovato il primo strato Devold Duo Active un capo eccezionale, come già sottolineato da Riccardo per un modello simile maschileLe sue ottime capacità di traspirazione e di isolamento, date da questa doppia costruzione di strato interno ed esterno, rendono il capo adatto ad ogni attività invernale. La combinazione di merino e poliestere è utilizzata sempre di più anche da altri marchi (ad esempio Adidas, vedi Award di ISPO 2021) a dimostrazione dell’efficacia di questa soluzione. Tuttavia, per chi soffre particolarmente il caldo, la maglia Duo Active potrebbe risultare anche troppo termica, specialmente durante le attività aerobiche più intense.Consiglio il Duo Active a tutti gli sportivi invernali: che sia scialpinismo, arrampicata su ghiaccio o semplicemente un’uscita sulle ciaspole.A meno di uscite in alta quota, lo sconsiglio per attività estive.[prezzo-link link=""https://mountainreview.it/vai/devold-duo-active/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
2862,"Zaino Marsupio Pro Level 30","Lo zaino Marsupio Pro Level 30 colpisce immediatamente per la cura dei particolari e per la gamma davvero notevole di accessori e funzionalità che ne fanno uno zaino completo per la pratica dello scialpinismo.Si tratta di uno zaino tecnico con struttura semirigida in cui la capacità nominale di 30 litri è suddivisa tra uno scomparto principale più capiente e diversi vani secondari dedicati a funzioni specifiche.Caratteristiche del Marsupio Pro Level 30Volume: 30 litriDimensioni: 52x30x24 cmPeso: 1350gMateriale: NYLON-HD-RIPSTOP MAR-TEX 600 PUScompartiL’ampio scomparto principale in cui stivare il materiale più voluminoso è accessibile sia dalla parte superiore dello zaino, sia da una comoda cerniera posta sullo schienale che permette una volta posato a terra lo zaino, di aprirlo “a libro”. Questa soluzione risolve il problema di riuscire a raggiungere facilmente gli oggetti posti sul fondo dello zaino senza ravanare alla cieca nello scomparto. Inoltre, la “backdoor” aiuta ad organizzare meglio il contenuto dello zaino riempiendolo come se fosse una valigia.Non manca inoltre all’interno del vano principale una tasca secondaria con chiusura zip, fondamentale per mantenere al sicuro e all’asciutto chiavi (con apposito gancetto per evitare lo smarrimento accidentale), soldi e documenti.Lo scomparto di emergenza è secondo me uno degli elementi che distingue uno zaino tecnico per scialpinismo da uno zaino “general purpose” da escursionismo.È infatti fondamentale che in caso di emergenza sia possibile accedere rapidamente e con sicurezza a pala e sonda, senza doverle cercare in mezzo a vestiti, provviste ed altro materiale impilato nello zaino. Marsupio Pro Level 30 non delude questa aspettativa, con un bello scomparto foderato di arancione brillante e dotato di alloggiamenti per pala, manico e sonda in modo da avere tutto sempre in ordine ed a portata di mano.Due dettagli interessanti che evidenziano la cura per i particolari nello zaino Marsupio Pro Level 30:I cursori del vano di emergenza si distinguono da tutti gli altri per il colore arancione brillante che permette di individuare a colpo sicuro la cerniera da aprire in caso di emergenza. Tutte le altre cerniere hanno cursori gialli.All’interno del vano sono inoltre stampate istruzioni e numeri utili in caso di emergenza.Altro vano utile è quello destinato a contenere occhiali/maschera da sci, in morbido tessuto felpato per evitare di graffiare le lenti, accessibile dalla parte superiore dello zaino.Esiste infine un ultimo vano, nella parte superiore dello zaino a ridosso degli spallacci ed è quello che nasconde la cinghia (regolabile) utilizzabile per appendere “in diagonale” gli sci qualora fosse necessario portarli a spalla in qualche tratto dell’escursione.Allo stesso scopo, l’anello inferiore in cui infilare la coda degli sci può essere facilmente regolato in ampiezza per mezzo di una fibbia nella parte superiore dello scomparto principale, quindi facilmente raggiungibile anche con lo zaino carico.La cinghia superiore può essere usata anche per fissare una corda da alpinismo sopra lo zaino o per legare materiali ingombrantiGrazie a robusti supporti e cinghie laterali è comunque possibile anche il classico trasporto con gli sci agganciati sui lati dello zaino, per chi preferisse questa modalità (che personalmente non prediligo).EsterniOsservando l’esterno dello zaino Marsupio Pro Level 30 si notano immediatamente nella parte frontale due (lunghe) cinghie dotate di fibbie, utilizzabili per fissare all’esterno attrezzatura di grandi dimensioni come ad esempio ciaspole o anche una tavola da snowboard.Curioso ma molto efficace il sistema adottato da Marsupio per mantenere in ordine le cinghie frontali. Nel caso non vengano usate per l’intera lunghezza, l’eccedenza può essere arrotolata e fissata grazie al terminale dotato di velcro, in modo che non svolazzi in giro.Non potevano inoltre mancare un classico porta piccozza e svariati anelli per appendere all’esterno dello zaino il materiale che si vuole tenere a portata di mano. Come, ad esempio i rampanti che si mettono e tolgono a seconda delle condizioni della neve. L’anello porta piccozza a dire il vero non è enorme, e una picca dalla testa un po’ grande potrebbe stare stretta, ma l’uso principale di questo zaino è per lo scialpinismo dove una piccozza da neve tipicamente è più che sufficiente.La cinghia ventrale (eventualmente rimovibile) è accessoriata da un lato con un’utile tasca dove riporre piccoli oggetti (fazzoletti, gel, ecc.) e dal lato opposto di un anello porta materiale. Personalmente avrei preferito due tasche per avere più spazio a portata di mano (amo avere del cibo da sgranocchiare durante la salita, barrette, gel, frutta secca, ecc.) ma la singola tasca è comunque abbastanza spaziosa.Una nota a proposito della lunghezza delle cinghie ventrali. Forse a causa del mio fisico particolarmente asciutto, una volta strette sui fianchi ed infilate negli appositi passanti tendono comunque a penzolare abbondantemente a causa della loro lunghezza, secondo me decisamente sovrabbondante.La cinghia pettorale è ovviamente regolabile in altezza e anche accessoriata con un fischietto di colore arancione, come tutta la dotazione di emergenza dello zaino.Da amante ed utilizzatore dei sistemi di idratazione camel-bag ho patito più di una volta il congelamento dell’acqua nel tubo di erogazione durante le uscite invernali con temperature più rigide. È una bella scocciatura e che può rovinare una gita rendendola un calvario (almeno per me che bevo di continuo) impedendo di idratarsi. Lo zaino Marsupio Pro Level 30 risolve brillantemente questo problema grazie alla possibilità di proteggere il tubo all’interno dello spallaccio destro. In questo modo si limita l’esposizione al freddo e si riduce la probabilità che il liquido si congeli.Se non si vuole usare questa soluzione è comunque possibile far uscire il tubo della camel-bag dal classico foro sullo schienale e fissarlo esternamente allo spallaccio.Inoltre, all’interno dello zaino il tubo viene passato in appositi anelli elastici affinché resti sempre al suo posto.Altra particolarità è un alloggiamento interno dedicato ad un radio-trasmettitore con la possibilità di agganciare l’unità esterna allo spallaccio sinistro. Questa opzione può essere interessante non solo per i soccorritori professionisti ma anche per amatori che usano la radio per iniziative collettive di sicurezza come Rete Radio Montana.In uno zaino così funzionale ed accessoriato non poteva certamente mancare un pratico porta-casco, ripiegabile e riponibile nell’ennesimo scomparto chiuso con zip nella parte inferiore dello zaino.Materiali e comfortLo zaino Marsupio Pro Level 30 è realizzato in robusto nylon rip-stop con rinforzi in materiale anti-abrasione nelle zone inferiore, laterale e sugli spallacci dove il rischio di usura è superiore. Dà in generale la sensazione di un prodotto resistente e durevole nel tempo nonostante un peso complessivamente non eccessivo: circa 1350g a vuoto.Per la mia esperienza personale, il primo punto di debole di un prodotto realizzato “in economia”, che sia uno zaino o un capo di abbigliamento, sono le cerniere lampo. Queste dopo qualche tempo tendono a deteriorarsi e perdere tenuta, quindi presto sempre molta attenzione a questo elemento. Le cerniere del Marsupio Pro Level 30 danno invece l’impressione di essere robuste ed i cursori del vano principale sono decisamente extra-large.Dopo diverse gite, anche impegnative posso affermare che lo schienale con imbottitura in EVA è confortevole, così come la cinghia ventrale.L’imbottitura degli spallacci è più che accettabile in assenza di camel-bag, ma la presenza del tubo di idratazione all’interno dello spallaccio sinistro avrebbe forse richiesto un’imbottitura più abbondante. In questo modo si avrebbe maggiore comfort durante le escursioni più lunghe ed a pieno carico, evitando di “sentire” il tubo sulla spalla, in particolare durante la salita quando si indossano capi di abbigliamento leggeri.Di fatto, come nella maggior parte degli zaini da scialpinismo non sono presenti tasche esterne in rete per trasportare una borraccia, pertanto la camel-bag rimane una delle opzioni da considerare.ConclusioniLo zaino Marsupio Pro Level 30 è uno zaino davvero completo, nel vero senso della parola, per la pratica dello scialpinismo e degli sport invernali in ambiente.È dotato di tutti gli accessori che uno scialpinista può desiderare da uno zaino tecnico di alto livello ed anche qualcuno il più.I materiali sono ottimi e la costruzione è molto curata in tutti i particolari dando l’impressione di un prodotto davvero ben studiato e realizzato, con soluzioni molto interessanti.Dopo avere usato lo zaino in svariate gite scialpinistiche ed escursioni con le ciaspole, le uniche osservazioni che posso fare a questo prodotto riguardano il comfort degli spallacci (con camel-bag) migliorabile e la lunghezza eccessiva delle cinghie ventrali.La capienza del Marsupio Pro Level 30 è adatta a gite scialpinistiche in giornata, ma se si porta con sé anche materiale alpinistico (es ramponi, imbrago) occorre organizzare bene il carico nello zaino per riuscire a stivare tutto. Per gite di due o più giorni è consigliabile orientarsi su zaini di dimensioni superiori.[prezzo-link prezzo=""110 circa""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
2913,"KARPOS MARMOLADA W JACKET","La stagione di sci alpinismo ha tanti volti, determinati da condizioni che evolvono sia come temperatura (dal molto freddo al molto caldo), sia come vento e umidità. Inoltre le gite hanno sviluppi a volte molto lunghi ed in quota.Per questi motivi una giacca come la Karpos Marmolada è molto apprezzabile in quanto a versatilità. Ha una costruzione sufficientemente leggera per le giornate di sole e poco fredde e, nello stesso momento, offre protezione dal vento e dalla neve rendendola a tutti gli effetti un valido guscio invernale sopra strati più termici.La Karpos Marmolada Jacket in dettaglioLa Karpos Marmolada è una giacca tecnica che mette a suo agio chi la indossa. Quello che subito si nota è l’utilizzo di tessuti differenti a seconda della zona del corpo dove c’è bisogno di traspirazione o di protezione. Sono due i tessuti principalmente utilizzati. Uno più resistente all’acqua, ma traspirante, per la parte più esposta (cappuccio, parte alta delle maniche, parte bassa del busto). L’altro comunque protettivo ma con un fleece interno per il resto del corpo, principalmente addome e schiena, che aiuta a dare un po’ di termicità. Ho trovato poi comode quelle caratteristiche che permettono di regolare la giacca e di farne un buon uso anche per contenere i piccoli oggetti che serve tenersi addosso. Cappuccio molto capiente e sagomato per il casco e regolabile dal di dietro, visiera rigida, coulisse in fondo, zip funzionali ed impermeabili, due tasche sul davanti, i polsini regolabili con il velcro e una comoda tasca interna porta oggetti, ma senza chiusura a zip.E’ una giacca che punta per certi versi alla semplificazione. È dotata di accessori utili mentre ne mancano altri che avrei gradito quali: apertura a zip sotto le ascelle, gonnellina antineve, taschina a zip esterna sul petto, regolazione del cappuccio sul contorno.Una buona soluzione per riporre la giacca nello zaino consiste nel ripiegarla su se stessa e nel riporla nel cappuccio. Questo sistema pratico e veloce rende la Karpos Marmolada comprimibile a sufficienza, per uno spazio di 30 cm di larghezza.Il design predilige la comodità: è una giacca da un taglio comodo e ampio sul busto che permette di tenere sotto un piumino. Questo conferma alcune qualità del prodotto come semplicità e versatilità, il che è tipico di una giacca tuttofare che non ama le temperature estreme ma che ben si presta ad una abbigliamento fatto di più strati.La vestibilità è ampia e anche in lunghezza arriva a coprire bene il busto. Il modello che ho utilizzato è taglia M da donna, il che dimostra che le misure abbondano un po’ rispetto agli standard.Il cappuccio l’ho trovato abbondante, comodo da indossare con un casco ma in una situazione normale eccede in termini di vestibilità. A suo vantaggio c’è una visiera rigida che, insieme ad una coulisse posteriore di regolazione, aiuta a mantenere una buona visibilità.La chiusura dei polsini è funzionale, grazie ad comodo velcro sul fondo braccio.Nell’insieme ritengo che la vestibilità a parità di taglia standard sia più idonea per persone di statura elevata, in quanto io che sono alta 164 cm ho trovato un po’ di abbondanza nella lunghezze di busto e maniche. I movimenti risultano comodi in quanto i tessuti hanno una buona sofficità.La tasca interna è consigliata per le pelli, ma ci si possono riporre anche guanti o altri oggetti morbidi. C’è però un dettaglio: essendo la tasca a sinistra, questa è nella stessa posizione della Artva che solitamente sta sulla sinistra e quindi gli oggetti riposti possono risultare fastidiosi.Idrorepellenza e impermeabilità nella zona del cappuccio e nella parte alta delle maniche sono garantite dal produttore che scrive “il tessuto è antiacqua con 20.000 mm di colonna d'acqua e 41.000 g/m2/24h di traspirazione”.Personalmente confermo una buona traspirazione: durante le salita mi ha protetto dal vento senza farmi sudare. Anche sotto l'acqua la performance è buona: usata in occasione di una salita di circa 2 ore sotto neve mista ad acqua sono rimasta asciutta e la traspirazione è stata buona, anche senza le aperture ascellari. Anche nel test casalingo (si veda foto) il tessuto ha retto bene l’acqua senza assorbire le (grosse) gocce che vi avevo depositato. In definitiva l’impressione è di un buon tessuto.ConclusioniLa Karpos Marmolada Jacket propone una vestibilità ampia per muoversi comodamente in salita e durante le discese dinamiche e offre protezione per buona parte delle condizioni che si possono incontrare nello scialpinismo.La giacca si adatta bene sia alle condizioni di salita, dove si può avere la necessità di ripararsi dal vento durante la fase di sudorazione, sia alle condizioni di sosta e di discesa, dove la protezione dal freddo diventa più importante.In definitiva penso che la Karpos Marmolada sia un buon compromesso tra varie caratteristiche che ritengo fondamentali: traspirabilità, protezione ma anche peso e prezzo. Una giacca versatile per coprire gran parte delle situazioni in modo soddisfacente.[prezzo-link link=""https://mountainreview.it/vai/karpos-marmolada-w-jacket/""]"
2966,"Petzl Irvis Hybrid","I ramponi Petzl Irvis Hybrid mantengono il family feeling dei prodotti della casa francese, ossia affidabilità, ricerca e innovazione ad un prezzo equo.L’introduzione del cordino di collegamento in Dyneema tra parte anteriore e posteriore, la combinazione del 6 punte in acciaio anteriore e la leggerezza dell’alluminio alla talloniera fanno di questi ramponi un “must have” che ogni scialpinista deve avere nello zaino, considerati anche il peso contenuto e l’ingombro minimo.Quando ho scelto questi ramponi l’ho fatto sostanzialmente per utilizzo principale nello scialpinismo in tutte le sue forme. Fattore determinante nella scelta è stata la compatibilità della parte anteriore agli altri ramponi di casa Petzl. Questo consente di ottenere un rampone per escursionismo in alta quota abbinando la parte anteriore con la parte posteriore di un altro rampone del marchio francese.Sono stati utilizzati per due salite di 1300 metri “sci in spalla” lungo i canali della Vigolana, alternando neve compatta, ghiaccio e firn, suscitando la curiosità di molti e l’invidia di alcuni.La salita lungo il canale finale della Val Stretta verso Cima Vigolana ramponi ai piediI ramponi Petzl Irvis Hybrid in dettaglioMateriali: alluminio, acciaio inossidabile, poliammide, DyneemaPeso della coppia: 540 g (con attacco automatico), 570 g (con attacco semi-automatico)Dimensioni: 40 x 20 x 15 cm[link-produttore link=""https://www.petzl.com""]Caratteristiche generaliPetzl Irvis Hybrid si differenzia principalmente dagli altri modelli presenti sul mercato per la sua costruzione ibrida, costituita dalla parte anteriore in acciaio e dalla posteriore in leggera lega di alluminio. Questo consente di abbinare la robustezza dell’acciaio dove più serve, ossia nella parte anteriore, con la leggerezza dell’alluminio.Il peso è estremamente contenuto con una massa pari a 540 g nella versione munita di attacco automatico che aumenta di 30 g qualora si opti per l’attacco semi-automatico. Il sistema di chiusura è costituito dal brevettato sistema “Leverlock Universel” fornito sia con anteriore “Fil” per attacco automatico che con sistema “Fil Flex” per attacco semi-automatico.Vista complessiva del rampone e delle sue 6 punte in acciaio anterioriAltra caratteristica dei Petzl Irvis Hybrid è data dal sistema di collegamento flessibile “Cord-tec” tra l’anteriore e il posteriore. Questo è costituito da un resistente cordino in Dyneema che consente, al contrario dei modelli concorrenti dotati di barra distanziatrice, di ottimizzare il volume grazie alla comprimibilità.Questo rampone è composto dall’abbinamento di due parti che singolarmente costituiscono gli elementi di altri modelli commercializzati dalla casa francese. Infatti la parte posteriore in alluminio deriva dal rampone dedicato interamente allo skialp “Leopard LLF” mentre l’anteriore in acciaio è il modello a 6 punte “Irvis” dedicato all’escursionismo d’alta quota.Tale costruzione permette, qualora si posseggano altri modelli di ramponi Petzl, di intercambiare la parte anteriore la quale risulta compatibile con le barrette distanziatrici. Al riguardo è però necessario precisare che per effettuare l’operazione, essendo il cordino in kevlar cucito, bisogna preliminarmente tagliare quest’ultimo salvo poi unire le estremità con un nodino a contrasto. Il tutto come spiegato all’interno delle istruzioni fornite con il prodotto e disponibili sul sito di Petzl.Particolare dell’attacco automatico suscarpone da scialpinismoDi default il rampone Petzl Irvis Hybrid viene venduto con l’impostazione adatta all’attacco automatico con il sistema anteriore “FIl” fornendo al contempo nella scatola l’adattatore “Fil flex” per attacco semi-automatico.Vista complessiva del rampone e dei fori diregolazione indossato sullo scarponeLa regolazionePer la regolazione dell’altezza degli attacchi relativamente allo spessore frontale e al gradino presente sul retro dello scarpone sono presenti rispettivamente due fori laterali sull’anteriore del rampone e tre sul blocco posteriore. Questi fori permettono di ottenere la massima adesione con lo scarpone utilizzato semplicemente regolando la distanza degli attacchi. Il sistema richiede un po’ di forza bruta e l’aiuto eventualmente di un piccolo oggetto in metallo, come un cacciavite, per sfruttare l’effetto leva.Dettaglio del blocco posteriore in alluminio del rampone e del sistema di regolazioneLeggermente più complicata è la regolazione della distanza tra la parte anteriore e la parte posteriore del rampone la quale avviene con il citato sistema “Cord-tec”. Infatti il cordino in kevlar non risulta facilmente maneggiabile con i guanti o in un ambiente particolarmente freddo o ventoso, specie con riferimento agli incastri nel blocco posteriore.È quindi consigliabile procedere con la regolazione prima della partenza, verificando attentamente la corretta tensione del cordino una volta bloccato il rampone sullo scarpone..Particolare della fettuccia che avvolge lo scarponeLa fettuccia anteriore deve essere avvolta attorno allo scafo dello scarpone ed ha un sistema a strozzo con due fibbie metalliche. La lunghezza della fettuccia risulta però essere particolarmente generosa.  Pertanto, per evitare di inciampare nella progressione, si ritiene utile, una volta trovata la lunghezza massima di cui si necessita, tagliarla ed eliminare eventuali bordi sfilati con l’ausilio di una piccola fiamma per pochi istanti.Cura nel fissaggio dell’antisnow integratoLa prova sul campoDurante i test in neve asciutta e sul firn l’antisnow integrato si è rivelato essere estremamente efficace nell’evitare la formazione dello zoccolo tra rampone e scarpone. Il sistema è comunque separabile dal rampone tramite alcune piccole viti ed un meccanismo ad incastro ma la sicurezza vale ben più dei pochi grammi che si andrebbero a risparmiare.La parte anteriore ha una buonissima presa sul ghiaccio dando fin da subito una sensazione di sicurezza, solidità ed integrazione con lo scarpone. Inoltre, grazie alla sua costruzione in acciaio, permette anche di affrontare passaggi su roccia senza temere deformazioni o rotture.Ovviamente più delicata la parte posteriore in alluminio che risulta essere meno tollerante e più incline a consumarsi su terreni rocciosi ma la leggerezza richiede questo piccolo compromesso.Sacca in tessuto rinforzato fornita in dotazioneIl Petzl Irvis Hybrid è idoneo per scarponi dallo scafo che va da 210 a 330mm di lunghezza, ovvero dal numero 36 al 46 del sistema europeo. Grazie alla custodia da trasporto in tela rinforza fornita nella confezione, è talmente compatto che può sempre trovare posto nello zaino per affrontare anche situazioni inaspettate.Conclusioni sui Petzl Irvis HybridHo osservato con curiosità questo tentativo effettuato da Petzl di coniugare solidità e leggerezza attraverso l’utilizzo di acciaio e alluminio e devo dire che il risultato mi ha piacevolmente sorpreso.Nonostante la compattezza e il peso contenuto questi ramponi consentono di affrontare con sicurezza qualsiasi tipo di pendio, sia che si tratti di neve compatta che di ghiaccio.Il plus che mi convinto a tirar fuori la carta di credito? La possibilità di comprimerli in pochissimo spazio per inserirli in qualsiasi buco all’interno dello zaino. La compattezza però ha il suo prezzo e l’utilizzo del cordino in Dyneema sicuramente non favorisce le regolazioni dell’ultimo minuto in ambiente: il rischio sono i geloni alle dita delle mani.[prezzo-link link=""https://mountainreview.it/vai/petzl-irvis-hybrid/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
2999,"Stubai Crampon Light","La Stubai è un’azienda tirolese di materiale per arrampicata e alpinismo. Fondata nel 1897 come fabbrica di coltelli, produzione tipica nella valle di Stubai, negli anni si è spostata verso la produzione di materiale per la montagna.I prodotti della Stubai si caratterizzano per un design tradizionale e una costruzione molto solida e affidabile. Cosi è proprio per i ramponi Stubai Light e la picca Tour Ultralight, che formano il classico pacchetto per le gite di scialpinismo.Ho scelto i ramponi Stubai Light nella versione completamente automatica, perché questa è la configurazione più adatta agli scarponi da scialpinismo (con piccola eccezione dei nuovi modelli Dynafi NO-nose).Dati di baseRampone automatico 10 punteMateriali: alluminio, acciaio e nylonPeso 364 g/ramponeDescrizione dei ramponi Stubai LightI ramponi Stubai sono dei classici dieci punte, sei punte anteriori e quattro posteriori, pensati per l'uso su neve e ghiaccio senza arrivare alla piolet-traction.I materiali impiegati sono alluminio, acciaio e plastica (nylon caricato) come si vede in foto.Sui ramponi Stubai sono montati due leggere piastre in plastica come antizoccolo.Il puntale è collegato alla talloniera tramite una piastra di collegamento in acciaio verniciato; la regolazione della distanza è eseguita tramite un perno a molla che si aggancia sulle forature della piastra di collegamento. Sistema ben fatto.Sia l’archetto anteriore che posteriore è in filo di acciaio: ancora una volta viene preferita la robustezza alla leggerezza. I due archetti sono messi in trazione da una fettuccia chiusa con un meccanismo a molla. La talloniera si adatta all'altezza della suola dello scarpone tramite classica vite di regolazione.Trattandosi di ramponi di alluminio denominato Light, il primo dato da cui partire è il peso.Come si vede sulla bilancia il rampone singolo fa 364 g.Per confronto il rampone singolo in alluminio della Camp - il classico XLC 390 (12 punte) sfoggia un peso di 200 g (44% in meno degli Stubai).Pur vero che se misuro lo spessore delle punte di Stubai trovo che queste sono spesse 4 mm, mentre quelle di Camp sono spesse 3 mm.Confronto a questo punto con un dieci punte in acciaio: il riferimento è il G10 di Grivel automatico , sulla bilancia segna 494 g (36% in più degli Stubai).Dal confronto sui pesi capiamo una cosa: i ramponi Stubai Light si posizionano a metà tra i ramponi tutti in alluminio di Camp e quelli tutti in acciaio di Grivel. Questo è dovuto sia all'uso di acciaio nella barretta di collegamento e negli archetti ma anche a una costruzione più abbondante delle punte in alluminio.Infatti andiamo ora a confrontare l'altezza delle punte dei ramponi Stubai Light.Come si vede dalla foto di confronto tra Grivel e Stubai, si nota come le punte di Stubai sono alte 40 mm, mentre quelle di Grivel sono alte 30 mm. Lo stesso accade anche per le punte anteriori.La stessa considerazione può essere fatta confrontando i ramponi Stubai con i Camp o i Petzl (dart).Da questi confronti si capisce meglio la prima sensazione che si ha quando si calzano i ramponi Light di Stubai: sono alti! Ci torneremo dopo sul test sul campo.Quando si vanno a stringere i ramponi sullo scarpone si scopre il piccolo meccanismo di strozzo della fettuccia. Realizzato in acciaio zincato, da solo pesa 20 g. Il meccanismo è di fatto una pinza a molla che strozza la fettuccia. Però, una volta che questa molla si rompe (e può succedere) non si riesce più a mettere in tensione la fettuccia. MI chiedo come mai non sia stato usato il classico strozzo con i due anelli: non ha praticamente bisogno di istruzioni d'uso ed è assolutamente affidabile.Test sul campoLa regolazione in lunghezza dei ramponi Stubai è veramente facile e può essere fatta anche con i guanti. Anche se la regolazione del materiale dovrebbe essere fatta a casa, questa possibilità non è da trascurare, ad esempio se si prestano i ramponi o se alla fine si scopre di avere sbagliato la regolazione.Mentre si montano i ramponi sullo scarpone si nota subito la forma particolare del fermo posteriore: invece che essere verticale, è obliquo ed è lungo ben 40 mm. Se però fosse verticale riuscirebbe a chiudersi meglio sul tallone.Calzati i ramponi si nota subito che sono alti. Su neve morbida che sfonda questo non è un grosso problema, ma su neve ghiacciata o ghiaccio la rullata è molto più impegnativa e il lavoro per la caviglia aumenta tanto rispetto a un rampone più basso. Su alcuni traversi ghiacciati ho dovuto fare più fatica a far aderire tutte le punte proprio a causa della loro altezza e la progressione è stata meno sicura.Quando si cammina su roccia con questi ramponi Stubai con punte di alluminio molto spesse si capisce subito che non ci saranno problemi: è come avere ramponi di acciaio, sono davvero solidi. In genere con ramponi più leggeri in alluminio i passaggi su roccia sono più delicati.L'anti-zoccolo funziona bene, provato su nevi primaverili piuttosto collose. È l'unica parte di questo rampone molto leggera.ConclusioneI ramponi Stubai Light sono dei ramponi in alluminio con parti in acciaio che fanno della solidità il loro punto di forza.La forma e l'altezza delle punte non aiutano su nevi ghiacciate o ghiaccio, rendendo la progressione più faticosa e a volte meno sicura.Ho dato voto 2/5 per il peso perché il confronto di questi ramponi va fatto con i modelli da scialpinismo in alluminio, per questa ragione hanno un peso elevato rispetto a quello che offre il mercato.La prestazione delle punte è poco soddisfacente ma va premiata la loro robustezza.Antizoccolo leggero, ben fatto.Chiusura e regolazione: qui il voto è medio tra il sistema di strozzo per me troppo complicato e non affidabile e invece l'ottimo sistema di regolazione della lunghezza.Per ingombro di trasporto il voto è 2/5 a causa della dimensione delle punte di cui si è detto sopra.l prezzo è allineato sia al Camp XC390 che al grivel G10.Se si vuole un rampone mediamente leggero da scialpinismo e che duri tutta la vita allora lo Stubai Light è la scelta giusta, altrimenti direi che il mercato offre alternative più performanti.[prezzo-link prezzo=""109 circa""]"
3056,"Dolomite Steinbock WT GTX","Chiariamolo subito: se state cercando una scarpa per lunghi trekking su sentiero con uno zaino da 60 litri sulle spalle, direi che siete fuori rotta. Basta prendere in mano un istante gli scarponi Dolomite Steinbock WT GTX per capire subito che si tratta di scarponi leggeri, ma con una suola decisamente rigida, che li rende più adatti a percorsi impegnativi piuttosto che a lunghe gite sui sentieri battuti.Personalmente li ho usati su sentieri ripidi e fangosi, pietraie, costoni erbosi, boschi e vie ferrate e non mi hanno mai deluso.Dolomite Steinbock WT GTX in dettaglioPeso della coppia: 1130g (Taglia 9 UK)Materiale tomaia: Tessuto tecnico Perspair@, Gore-TexSuola: Michelin All-Terrain semi-rigida, intersuola in EVA doppia densitàCalzata: regularRispetto agli Steinbock GTX, la versione WT di questi scarponi è caratterizzate dall’essere più leggera e traspirante. La principale differenza risiede nella tomaia, interamente realizzata in tessuto tecnico Perspair®, che secondo le indicazioni di Dolomite garantisce alta traspirabilità, resistenza all’abrasione e leggerezza (si veda anche la recensione delle scarpe Dolomite Veloce GTX).Quindi niente pelle scamosciata e soprattutto, altra particolarità, nessuna cucitura sulla tomaia, che è realizzata come un unico pezzo (non fatevi ingannare dalla colorazione!).ImpermeabilitàIl tessuto idrorepellente, l’interno foderato in Gore-Tex e la linguetta unita alla tomaia fino al collo del piede garantiscono ottima impermeabilità in caso di pioggia, terreno bagnato e anche durante eventuali “guadi” di ruscelli.Trazione e stabilitàPer le suole degli Steinbock WT GTX, Dolomite non si è affidata alla “solita” Vibram alla quale ormai siamo tutti abituati ma alla suola Michelin All-Terrain che non avevo mai avuto occasione di provare.Benché l’indice di flessione della suola sia classificato come Medium (in una scala Flex/Medium/Hard) forse renderebbe più l’idea definirla “semi-rigida”. Personalmente li ho usati in vie ferrate di un certo impegno (come la Ferrata del Venticinquennale ai Corni di Canzo) e devo dire che la rigidità della punta e dei bordi esterni consentono di avere il grip necessario per arrampicare sfruttando senza problemi piccoli appoggi e nicchie nella roccia. Sono scarponi che danno sempre una buona sensazione di sicurezza.I grip è sempre risultato soddisfacente su tutti i tipi di superficie.Pur non avendo gli innesti per i ramponi automatici, ritengo che i Dolomite Steinbock WT GTX siano sufficientemente rigidi da potergli montare in sicurezza dei ramponi universali in caso di necessità, come ad esempio per attraversare piccoli nevai.TomaiaEssendo uno scarpone leggero, pensato per essere fresco e traspirante è comunque più adatto l’impiego con temperature non troppo rigide: nelle escursioni sulla neve dopo un po’ il freddo si fa sentire.La tomaia è avvolgente e l’assenza di cuciture evita possibili sfregamenti e vesciche, rendendo la calzata confortevole. Il collo è sufficientemente imbottito e permette il movimento della caviglia senza dare fastidio. Un particolare interessante da segnalare sono i ganci passa-lacci. Il terz’ultimo (dall’alto) “strozza” la stringa bloccandola: questo permette di stringere in modo differenziato l’allacciatura tra la parte alta e quella bassa dello scarpone consentendo una regolazione ottimale.Come già evidenziato, la suola è piuttosto rigida e nonostante l’intersuola in EVA a doppia densità, il comfort dei piedi ne risente in camminate su percorsi molto lunghi, come ad esempio potrebbe essere un trekking di più giorni.ConclusioniGli scarponi Dolomite Steinbock WT GTX si sono rivelati delle calzature più tecniche di quanto mi sarei aspettato per una scarpa che dovrebbe appartenere alla categoria trekking. Protettivi, con un ottimo grip ed una suola semirigida che permette di affrontare in sicurezza ogni tipo di terreno.Di contro, se si cerca una calzatura da usare su lunghi percorsi di trekking con un pesante zaino sulle spalle, si dovrebbe orientare la scelta verso una calzatura con un intersuola più ammortizzante che garantisca un comfort superiore.Per quanto riguarda la tomaia in tessuto, le prime esperienze sono state ottime, gli scarponi sono leggeri e abbastanza traspiranti. Solo il tempo dirà se questo tessuto è davvero resistente alle abrasioni dovute all’inevitabile contatto con pietre e roccia.[prezzo-link prezzo=""200 circa""]"
3120,"Dolomite Miage Peak Gtx","Gli scarponi Miage Peak GTX rappresentano la calzatura d’alpinismo più tecnica e performante di Dolomite. Progettati per affrontare le sfide più tecniche, sia in alta quota, sia durante le ascensioni nelle fredde giornate invernali.Ho avuto modo di testarli su itinerari di misto e su cascate di ghiaccio (con temperature di -15°!) ed ho potuto così apprezzare la termicità e la solidità della struttura.Ghetta superfabric, cinturino di regolazione, fascioni in gomma lateraliCaratteristiche dei Dolomite Miage PeakVediamo nel dettaglio le principali caratteristiche tecniche:Calzatura integralmente ramponabile.Ghetta integrata in Superfabric, materiale al contempo elastico e leggero.Cinturino esterno per regolazione caviglia.Fodera in Gore-tex insulated Comfort DurathermFascione laterale in gomma per riparare da rocce affilate e dai ramponi.Sottopiede in carbonioSuola peak fc, composta da due parti, intersuola in poliuretano ammortizzato e suola in vibram Penia.Chiusura lacci con sistema FastLockPeso: 920 per il numero 45Particolare dell’allacciatura FastLock e dello scarpone internoTutto ciò allinea i Dolomite Miage Peak ad altri modelli di marche di alto livello tecnico già presenti sul mercato. Un buon lavoro è stato fatto sul peso di gr 920 (numero 45); nonostante questo non sia uno scarpone leggero, l’ho trovato comunque più leggero di altri modelli simili che ho utilizzato in passato.La sensazione è che sia stato fatto un tentativo di ridurre il più possibile il peso, senza rinunciare a solidità strutturale e termicità.I Dolomite Miage Peak in ambienteIl Miage Peak nei passaggi di mistoUno dei test di questo scarpone è stato svolto durante la salita di un canale di misto (1400 D+); il lungo avvicinamento mi ha permesso di apprezzare la comodità della calzata.L’intersuola rigida ovviamente rende la camminata su terreno ripido sconnesso non del tutto piacevole. In questa situazione si avverte la mancanza di sensibilità sull'avampiede in fase di rullata.Le cose cambiano non appena si tocca la neve. Qui lo scarpone mette in mostra tutte le sue caratteristiche tecniche; su terreno nevoso infatti si avverte il giusto sostegno e l’ottimo grip della suola Vibram Penia.La performance dei Dolomite Miage Peak migliora non appena indossati i ramponi. Su terreno nevoso e ghiacciato il sostegno dell’intersuola aumenta la sensazione di stabilità e il tallone è ben avvolto nello scarpone anche quando si procede sulle punte dei ramponi.Anche nei passaggi di misto, dove occorre caricare con più precisione il peso sull’avampiede, si avverte tutta la solidità e stabilità della costruzione.In particolare su terreno misto o molto ripido torna utile la regolazione della cavigliera modulabile, per avere maggiore mobilità sul collo del piede a seconda delle necessità.Gli scarponi in azione su cascataLa seconda importante giornata di test si è svolta in una freddissima giornata invernale in val Malenco, durante l’ascensione di una cascata di ghiaccio.La temperatura registrata era di -15° e alla base della cascata ho dovuto stazionare a lungo in neve profonda e polverosa. In questa occasione mi è stato possibile apprezzare a pieno sia la termicità che l’impermeabilità dello scarpone, che ha mantenuto per tutta la giornata i piedi caldi e asciutti.Anche in cascata il Dolomite Miage Peak mi ha confermato le sensazione provate su terreni innevati. La solida struttura garantisce la necessaria stabilità ed è sulle pendenze ripide che si apprezzano a pieno i pregi di questo scarpone.La ghettaLa ghetta integrata dei Dolomite Miage Peak è prodotta con materiale SuperFabric, un tessuto sintetico di base unito ad una trama di piastre rigide, frequentemente usato in abbigliamento motociclistico. Questa membrana ha come punto di forza l’alta resistenza ai tagli, particolare che può rivelarsi utile per allungare la vita alle ghette, altrimenti facilmente danneggiabili dai ramponi.Gli scarponi in azione su cascataIl SuperFabric non è un materiale impermeabile, ma sufficientemente traspirante.La ghetta è dotata di solida cerniera termosaldata e si chiude con un bottone cucito con tessuto di rinforzo (altro dettaglio interessante, dato che il bottone negli anni si separa facilmente dallo scarpone).Infine è possibile utilizzare il cinturino della cavigliera in velcro per aumentare o diminuire la mobilità della caviglia a seconda delle esigenze tecniche.Sull’esterno è poi presente un rinforzo in gomma, per tenere lo scarpone al riparo dai ramponi e dalla roccia affilata.Scarpone internoCome accennato, la tomaia interna è dotata di membrana Gore-tex Insulated Comfort Duratherm, tra le più performanti di casa Gore in termini di impermeabilità e termicità.L’allacciatura della scarpa è dotata di sistema FastLock, per modificare agevolmente il volume di calzata. Infatti bloccando le stringhe è possibile dare minore o maggiore mobilità al piede all’interno dello scarpone, favorendo una calzata più o meno rigida.Sopra la caviglia, nelle zone più sensibili allo sfregamento, lo scarpone è dotato di imbottitura morbida, che aumenta notevolmente il confort in fase di camminata.SuolaIl sottopiede in carbonio ha 3 vantaggi considerevoli. In primo luogo un vantaggio strutturale, in quanto conferisce maggiore rigidità e solidità rispetto alla più comune fibra di vetro. In secondo luogo alleggerisce notevolmente il peso complessivo dello scarpone. Infine pone uno strato protettivo per lo scambio termico, garantendo un buon isolamento al piede.Per la suola Dolomite ha scelto la Penia di Vibram, tradizionalmente usata per scarponi da spedizioni alpinistiche. Questa suola è caratterizzata da ampie zone di appoggio per aumentare la stabilità della camminata, mentre i profondi canali di scarico permettono un’azione di autopulizia dalla neve.Posso confermare la grande tenuta e trazione di questa suola su neve.ConclusioniAl di là delle caratteristiche tecniche, ammetto che i Dolomite Miage Peak mi hanno sorpreso non poco. Non avendo mai provato prodotti Dolomite temevo un po’ di restare deluso, dato l’alto investimento che uno scarpone di questo tipo comporta.La qualità di costruzione e dei materiali è indubbia e la performance degli scarponi in ambiente si nota sin dal primo utilizzo.L’unico aspetto che mi ha lasciato meno convinto è l’eccessiva rigidità della suola.Avendo provato almeno 3 modelli differenti di scarponi con ghetta integrata, ho avvertito i Miage Peak poco sensibili sull’avampiede. Ciò li rende sicuramente più adatti per alpinismo invernale su terreni di ghiaccio e misto, dove gli avvicinamenti sono contenuti.L'assenza di una buona rullata risulta più penalizzante su lunghi avvicinamenti su terreno acciottolato.Insomma, uno scarpone specializzato per itinerari tecnici su ghiaccio e neve, che non teme le temperature rigide e l'utilizzo intensivo. Poco consigliabile per alpinismo generico, dove si calpesta tanto sentiero e tanta roccia.[prezzo-link prezzo=""440""][mr-cta label=""Consulta la nostra guida!"" url=""https://mountainreview.it/guide/attrezzatura-per-alpinismo-su-ghiaccio/""]Sei alla ricerca di altra attrezzatura per alpinismo?[/mr-cta]"
3134,"La Sportiva Nepal Cube Gtx","IntroduzioneChe la passione per la montagna vi sia entrata nell’animo da adulti oppure fin da bambini poco importa, arriverà il momento in cui vorrete andarci indipendentemente dalle temperature. Ecco allora che vi accorgerete che il caro, vecchio scarpone che vi ha accompagnato negli anni sembra avere lo stesso isolamento termico di un sandalo indossato con calzino, alla tedesca.Sarà il momento in cui scoprirete il mondo degli scarponi tecnici dedicati all’alta montagna e, sfogliando i cataloghi delle varie case vi accorgerete che, non aumenterà solo il volume degli scarponi, ma anche il loro prezzo. Non preoccupatevi, la qualità dei materiali e l’innovazione valgono la spesa, il tutto per un fedele compagno che con la giusta manutenzione vi accompagnerà per molti anni.I Nepal Cube Gtx, dotati di attacco automatico per ramponi e dedicati all’alpinismo tecnico, spiccano per isolamento termico e versatilità all’interno dell’ormai nota famiglia Nepal nata all’ombra delle Dolomiti di Fiemme.Classificazione dei modelli secondo La SportivaI La Sportiva Nepal Cube in dettaglioIl PesoDalla cura dei dettagli, passando per la scelta dei materiali, alle protezioni gommate, nulla è lasciato al caso! Solo guardando questo scarpone, si capisce che il modello è frutto di una ricerca costante che coniuga affidabilità, comfort termico e leggerezza.Sfruttato al massimo questo inverno, viste le rigide temperature, è stato un ottimo compagno di avventure per affrontare il Col Alton in Val di Fassa e per scalare cascate di ghiaccio.Affrontando la salita lungo il Col AltonCascate di ghiaccio delicateNonostante i volumi, ogni volta che indosso i La Sportiva Nepal Cube, la sensazione è la stessa: stupiscono per l’estrema leggerezza! In effetti quando si mette lo scarpone sulla bilancia questa si ferma poco al di sotto del chilogrammo: 950 grammi per essere precisi! Un risultato di questo tipo è raggiungibile solo grazie ad un attento alleggerimento che non comprometta la solidità dello scarpone. Ottimo il lavoro svolto dalla casa produttrice sul contenimento del peso del pacchetto suola e intersuola tramite l’utilizzo di un sottopiede altamente isolante in Carbon Tech alveolare e l’adozione della minuteria in acciaioDettaglio della minuteria in acciaioIl comfortMentre i modelli della famiglia “High Mountain” sono dotati di chiusura “Boa”, il Nepal Cube è presenta la classica allacciatura a stringhe. Questa scelta permette di regolare correttamente i volumi dello scarpone avvolgendo molto bene il piede fin sopra alla caviglia dando una sensazione di sicurezza nella camminata su terreni impervi. Inoltre, grazie allo snodo multidirezionale “3D Flex System”, la camminata risulta fluida e il movimento della caviglia assecondato naturalmente. Pensate che a fine novembre li ho indossati per una salita a Cima Tosa, calzandoli per ben 12 ore e coprendo 2300 metri di dislivello.Dettaglio dello snodo alla caviglia, tecnologia 3D Flex SystemGli accessori fornitiNella confezione viene fornita una ghetta ulteriore da inserire all’interno dello scafo per ottenere sia un isolamento termico che una rigidità maggiore. La rigidità è particolarmente utile nella progressione sul verticale poiché aumenta notevolmente la sensazione di confidenza comprimendo, senza mai essere fastidiosa, la parte anteriore della caviglia . Avendolo provato almeno in un paio di situazioni, sia in avvicinamento che durante la progressione verticale su ghiaccio, devo dire che l’inserimento e il fissaggio tramite velcro non risultano particolarmente intuitivi e funzionali perché risulta poco intuitivo comprendere quale parte deve aderire alla linguella dello scarpone e quale alla tomaia interna.In sintesi posso affermare che la struttura dello scarpone fa già un ottimo lavoro e personalmente non ne ho sentito la mancanza una volta tolta.L'impermeabilità e l'isolamentoLa membrana Gore-Tex Insulated Comfort, che riveste lo scarpone internamente, garantisce sia una buona traspirazione che un’ottimo isolamento termico del piede. L’alta impermeabilità è raggiunta anche grazie all’utilizzo della pelle leggermente scamosciata “Idro-Perwanger”, con caratteristiche particolari di idrorepellenza, nella classica tonalità gialla della casa di Ziano di Fiemme. Anche in giornate dove il ghiaccio viene messo a dura prova dalle temperature non troppo rigide i piedi sono rimasti caldi e asciutti. Unica pecca: ai primi contatti con la neve la pelle tende a rilasciare un po’ di colore mantenendo comunque la caratteristica tonalità.Il Nepal Cube Gtx con la classica livrea La SportivaTrazione e stabilità dei La Sportiva Nepal CubeLa rigidità della suola che, come sopra riportato non inficia sul peso complessivo grazie all’utilizzo di un sottopiede in carbonio isolante spesso 3 millimetri, rende il La Sportiva Nepal Cube uno scarpone estremamente versatile, in grado di regalare grandi soddisfazioni anche con i ramponi ai piedi, sia che si tratti di ghiaccio verticale che di progressione su terreno innevato.Durante alcuni lunghi avvicinamenti ho avuto modo di testarli anche su roccia e devo dire che, nel complesso, li ho trovati comodi. La rullata della camminata risulta naturale ma non aspettatevi di avere la flessibilità o la sensibilità che si possono trovare in altri tipi di scarponi dedicati alla media montagna. Certo, l’appoggio in arrampicata risulta stabile e sicuro vista la rigidità ma bisogna ricordare che questi Nepal rimangono una calzatura dedicata alle escursioni in quota dove si abbinano perfettamente con il rampone.A proposito di suola: in uno scarpone di questa categoria non poteva mancare la qualità Vibram sviluppata insieme a La Sportiva; la tecnologia “Impact Brake System”, grazie all’accorto posizionamento dei tasselli, aiuta la trazione, migliora l’aderenza in discesa e mantiene elevato il comfort durante la camminata. Non sembra proprio di indossare uno scarpone integralmente ramponabile. Dato il costo non esattamente contenuto, per la gioia dei nostri salvadanai, lo scarpone è interamente risuolabile presso i centri autorizzati.Completa il quadro il fascione laterale in gomma che fornisce un’eccellente protezione da urti accidentali e piccole ramponate involontarie, contribuendo a rafforzare l’idea di solidità di uno scarpone creato per essere un compagno di avventure per anni.La suola con la sua particolare tassellatura e i caratteristici fascioni lateraliConclusioni sui La Sportiva Nepal CubeLa qualità dei materiali di costruzione, la versatilità e il peso decisamente contenuto dei La Sportiva Nepal Cube alzano di gran lunga l’asticella nel panorama degli scarponi dedicati all’alpinismo tecnico e alla progressione su terreni misti. La struttura robusta che avvolge naturalmente la caviglia e la possibilità di regolare in maniera eccellente i volumi regalano all’alpinista una sensazione di sicurezza e stabilità che non affatica il piede nelle ore trascorse alla scoperta del mondo verticale! Un “Must Have” all’interno della scarpiera di ogni alpinista.[prezzo-link link=""https://mountainreview.it/vai/la-sportiva-nepal-cube-gtx/""][mr-cta label=""Consulta la nostra guida!"" url=""https://mountainreview.it/guide/attrezzatura-per-alpinismo-su-ghiaccio/""]Sei alla ricerca di altra attrezzatura per alpinismo?[/mr-cta]"
3150,"Ferrino Fitzroy 22","Lo zaino è senza dubbio uno degli elementi più soggetti alle esigenze personali che abbiamo nel nostro arsenale da montagna. Motivo per cui, molti di noi, hanno più di uno zaino, spesso di volumi diversi ma, altrettanto spesso, di volumi simili pensati per attività diverse.Il Fitzroy 22 è sicuramente un valido alleato per le gite di scialpinismo, anche molto “tecniche”, giornate dedicate al freeride, o per salite alpinistiche sia invernali che estive.L’unico terreno in cui è penalizzato rispetto ad altri modelli più specifici sono le vie lunghe su roccia, ma non è pensato per questo uso.Lo zaino Fitzroy 22 in dettaglioCaratteristiche del Ferrino Fitzroy 22Volume: 22 litriDimensioni: 52x30x24 cmPeso: 950 gMateriale: Poliestere Diamond Dobby 300DPrima ancora di aprire lo zaino, solo tenendolo in mano, si percepisce che Ferrino ha voluto realizzare uno zaino compatto ma robusto.E’ realizzato in Poliestere 300 Denari, con tramatura Dyamond Dobby, un tessuto ad alta tenacità non impermeabile ma che offre una certa protezione in caso di nevicata.Lo schienale e gli spallacci sono abbondantemente imbottiti per garantire il massimo comfort anche con zaino pesante. Da sottolineare la presenza dei richiami di carico sugli spallacci che permettono di adattare la distribuzione del peso in base al proprio fisico.Stesso discorso vale per la fascia ventrale, completa di una taschina sulla destra ed un anello portamateriale sulla sinistra. Particolare la fibbia di chiusura in alluminio: trattandosi di uno zaino con riflettore Recco la casa produttrice ha usato una fibbia “indistruttibile” in caso di valanga.Tasche e accessoriMolto pratiche le due tasche a rete laterali che consentono di riporvi oggetti che preferiamo tenere a portata di mano. Sono più capienti di quanto sembrino!Come in ogni zaino da alpinismo che si rispetti, nel Fitzroy 22 troviamo 2 porta piccozze a scomparsa, uno dei quali è modulabile in lunghezza in modo da diventare portasci.Lo zaino viene venduto con due fettucce aggiuntive, una delle quali, più corta, può essere usata proprio per fissare gli sci nella parte superiore mediante un’apposita asola (classico fissaggio frontale).Ovviamente, oltre che per fissare gli sci sci è possibile sfruttare lo stesso sistema come portacorda.La fettuccia più lunga è invece pensata per fissare allo zaino le ciaspole o, volendo, una tavola da snowboard.Il Fitzroy 22 è compatibile con il portacasco Ferrino che viene venduto separatamente. In assenza di questo, si può fissare il casco ai due laccetti elastici porta picozze senza nessun problema.L’apertura dello zaino avviene mediante una cerniera a doppio cursore che corre per i tre quarti dello zaino. Soluzione molto comoda che permette un facile accesso ad ogni livello dello zaino.Una volta aperto lo zaino Fitzroy 22, è possibile estrarre una “costola” dallo schienale andando a diminuire la rigidezza di quest’ultimo. Ottima possibilità di personalizzazione!Sono inoltre presenti 2 portamateriali che permettono di appendere qualche rinvio/moschettone in modo da avere più ordine all’interno.Semplici ma funzionali le tasche per riporre pala e sonda. La tasca per la pala è utilizzabile anche per la sacca idrica. Troviamo infatti due uscite per il tubo, una a destra ed una a sinistra.Non poteva mancare una taschina interna dove riporre oggetti di valore o che vogliamo tenere a portata di mano, con moschettone di sicurezza.Accessori per la sicurezzaSul fronte sicurezza troviamo tre accessori di cui si spera di non aver mai bisogno:un riflettore RECCO posto sulla testa dello zaino;un laccio da far passare sotto al cavallo con fissaggio alla fascia ventrale in modo che, in caso di valanga, lo zaino non ci venga strappato di dosso;un pratico fischietto integrato nel laccio di fissaggio posto sul petto Questo laccio è possibile regolarlo anche in altezza.ConclusioniLo zaino Fitzroy 22 è un prodotto estremamente versatile, pratico e robusto.Complice l’abbondanza di neve l’ho usato principalmente per attività scialpinistica e, a mio parere, credo sia proprio questo il suo terreno prediletto pur essendo valido anche per salite puramente alpinistiche.Comodo in salita, accesso rapido a qualsiasi oggetto, molto stabile in discesa e possibilità di fissare parecchi oggetti all’esterno. Quest’ultima caratteristica lo rende adatto anche a salite tecniche in cui è richiesto parecchio materiale alpinistico.[prezzo-link prezzo=""99""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
3173,"The North Face Giacca 50/50 Summit Series L3","Con un ingombro di poco superiore a quello di una borraccia ed un peso di circa mezzo chilo, la Giacca 50/50 è la  più calda “per cm cubo” che abbia mai visto o usato. Questo riassume l’essenza della The North Face Giacca 50/50 Summit Series L3, però vale la pena vedere nel dettaglio perché questo piumino risulta così caldo e protettivo.Caratteristiche e innovazioneNon ho una visione globale dei piumini tecnici che ci sono sul mercato, ma guardando questa giacca ho subito avuto l’impressione che fosse nel top dell’innovazione in questo settore. In effetti, si tratta del “prodotto dell’anno 2020” secondo ISPO, la rinomata fiera dell’outdoors europeo. La principale innovazione è il “50/50”, una tecnologia di distribuzione dell’imbottitura isolante in camere attaccate alla struttura esterna in un unico punto. Queste camere “sciolte” approfittano della capacità isolante dell’aria, mantengono una perfetta distribuzione delle piume e riducono il peso della giacca.Piumino 50/50: camere o tubi ripieni di piumino (in rosso), cucite nell’interno del nylon della giacca (in nero), creando una specie di scheletro della giacca.Innovative anche le chiusure intorno ai polsi e alle anche. Per i polsi, zero eccessi: un semplice elastico molto comodo che blocca l’entrata dell’aria dalle maniche senza essere troppo stretto (ad esempio, permette di guardare facilmente l’orologio). Per le anche, l’elastico si aggiusta con una fibbietta che è completamente nascosta nell’orlo. Inoltre, l’estremo dell’elastico si può infilare in un’asola, evitando così i pezzi penzolanti che disturbano.Chiusura elastica dei polsi, comoda e pratica.A sinistra la fibbietta per allargare l’elastico attorno alle anche, cucita dentro l’orlo. Si usa con facilità e non si rovina perché rimane protetta. A destra l’asola per raccogliere le abbondanze dell’elastico per aggiustare la giacca attorno alle anche, evitando così i pezzi penzolanti.Oltre agli aspetti innovativi, la giacca ha tutti gli accessori che ci si aspetta da un piumino di montagna moderno: cerniere idrorepellenti e antivento, tasche compatibili con l’imbrago e cappuccio compatibile col casco. Il cappuccio è aggiustabile, con un unico punto di regolazione che però è sufficiente per ottenere un fit ottimale. La The North Face Giacca 50/50 Summit Series L3 ha anche due tasche interne molto capienti per oggetti che debbano essere protetti dal freddo o l'umidità.Tasca interna molto capiente (la borraccia nella foto è di 1 litro).Il cappuccio, perfettamente compatibile con un casco, si aggiusta in un unico punto di facile accesso.Per finire il giro delle caratteristiche di questo piumino, bisogna parlare dei materiali di ottima qualità, anche se qui non c’è niente che sia particolarmente nuovo. L’imbottitura è in piuma “ProDown”, piuma d’oca con trattamento impermeabilizzante, brevetto TNF che, teoricamente, usano solo nei prodotti Summit Series™. Il tessuto è di nylon con trattamento impermeabilizzante DWR: “durable water repellent”.Goccia d’acqua sulla cerniera idrorepellente ed il tessuto in nylon con trattamento DWR.Test: prestazioni e feelingCominciamo con i test fatti in casa per valutare il peso e l’ingombro della giacca. Sul sito di TNF dicono che la Summit Series L3 50/50 pesa, in media, 420g. Ho pesato la mia giacca di taglia M e confermo il peso: 416g senza la sacca di compressione e 422g con sacca. La giacca può essere compressa in due modi: nella sacca di 6g o dentro la propria tasca. Nella propria tasca la giacca si riduce ad una mattonella di circa 23x15x8cm, mentre nella sacca si riduce ad un cono di diametro 14cm e lunghezza 23cm circa. Io ho scelto di tenerla dentro la sacca di compressione, dato che risulta abbastanza faticoso comprimere la giacca dentro la propria tasca ed i pochi cm cubi che avrei guadagnato non mi sembravano meritevoli dello sforzo.Giacca in piumino 50/50 Summit Series™ L3 compressa dentro la propria tasca o dentro la sacca di compressione con un peso di soli 6g.Se i suddetti peso e taglia sono eccellenti per una giacca come questa, di altissima protezione termica, si tratta comunque di un peso e un ingombro superiori a quelli del piumino che normalmente porterei in montagna. La giacca dentro la sua sacca occupa uno spazio nello zaino superiore a quello che occupa il mio solito piumino e, inoltre, se tenuta fuori dalla sacca non resta compatta, ma si allarga occupando ulteriore spazio nello zaino.Dopo la prova in casa viene la prova sul terreno. Ho usato la The North Face giacca 50/50 Summit Series L3 in quattro occasioni. In solo una di queste ha fatto veramente freddo (intorno ai -3 gradi al sole) ed in un’altra abbiamo trovato nevicate con forti raffiche di vento. Il punto forte di questo piumino è decisamente la sua protezione termica. È veramente caldo e, cosa molto figa, ha un’azione rapida di riscaldamento quando si ha accumulato freddo, ad esempio se si aspetta troppo prima di fermarsi e coprirsi. Qualche minuto dopo averla messa ci si riprende! Mi rendo conto che questo calduccio è il punto di forza della giacca ma, dato che nelle mie uscite non ci sono state condizioni di freddo estremo, questo non è l’aspetto che più ho apprezzato. Anzi, mi è sembrata in certi momenti fin troppo calda. Invece, per le mie condizioni, l’aspetto più positivo è stato l’impermeabilità di questo piumino, che ho potuto indossare senza problemi sotto neve mista a pioggia.Finalmente ho indossato il guscio e ho messo via il piumino sotto la forte nevicata.Il fit è molto comodo. Grazie agli elastici ai polsi, le maniche rimangono chiuse senza bisogno di fare nessun tipo di manovra di aggiustamento. Il cappuccio è anch'esso molto comodo e facile da aggiustare e non crea ostacoli al movimento nemmeno quando si indossa sopra il casco. Insomma, la giacca è veramente comoda se indossata come strato più esterno. Purtroppo, perde molto appena si cerca di indossarla sotto un guscio. Il problema è semplice: essendo abbastanza ingombrante, bisogna avere il guscio giusto. Tra i miei tre gusci, posso usarne solo uno sopra la Giacca 50/50 Summit Series L3, gli altri sono troppo stretti, pur se sono perfettamente compatibili con altri miei piumini di montagna.Comfort e libertà di movimento anche se indossata sopra il casco.Come vedete, l’altissima protezione termica di questa giacca rappresenta nello stesso tempo il suo punto più forte e quello più debole. La chiave per capire se uno la amerà o la odierà sta nel capire per cosa la si vuole usare.Utilizzo idealeArrivo al punto chiave sulla The North Face giacca 50/50 in piumino: non è un capo fondamentale per tutti quelli che fanno alpinismo. Io, in particolare, non penso di avere bisogno di una giacca così calda. Il mio giudizio non si limita all’uso che ho fatto della giacca quest’anno, in cui sono riuscita a fare solo alcune gite sui Pirenei, le montagne di casa, ma si allarga al mio ricordo di gite fatte in passato in condizioni più estreme. Per nessuno dei quattromila fatti con gli sci o a piedi, in Europa o Nord America, mi sarebbe servito un piumino più pesante di quello standard che abbiamo tutti. Solo quando ho dormito in tenda sulla neve avrei voluto avere questo tipo di abbigliamento, e decisamente considererei l’acquisto della Summit Series™ L3 50/50 se si avesse in progetto di andare a sciare in Norvegia o salire il Denali. Insomma, un piumino super-performante e come tale consigliabile per attività' invernali estreme, in regioni fredde, con bivacchi in quota, o per vie di ghiaccio.Riassumendo sulla Giacca 50/50Il piumino Giacca 50/50 con cappuccio Summit Series™ L3 è un prodotto molto caldo grazie alla tecnologia che valorizza al massimo le capacità isolanti della piuma, del nylon e dell’aria e, nello stesso tempo, riduce il peso e il volume. Gli accessori sono perfettamente pensati per l’alpinismo: sono compatibili con l’imbrago ed il casco e non necessitano aggiustamenti che risulterebbero difficili in condizioni di alta montagna. La giacca perfetta? Forse sì, ma per un livello alto, condizioni molto fredde, o per dormire all’aperto d’inverno/primavera. Insomma, giacca fantastica ma non versatile per utilizzi all-round..[prezzo-link prezzo=""520""]"
3225,"Oxyburn Alpine","PremessaOxyburn è il marchio sportivo della azienda bresciana Zero3. Quest'azienda da trent'anni è presente nel mondo dell'abbigliamento professionale, negli ultimi anni ha creato una linea sportiva.I primi prodotti con cui si è proposta sul mercato sportivo sono i calzini a compressione, molto utilizzati nel trail-running. Da qui il catalogo si è ampliato verso altri tipi di calzini e l'intimo tecnico.In questa recensione tratteremo nello specifico la maglia intima Oxyburn Alpine e in sintesi i pants Alpine.Caratteristiche tecniche della maglia Oxyburn AlpineMateriale: fibre cave in polipropilene e Dyarn, microfibra di polipropileneTemperatura di utilizzo: -15 °C - 25 °CPeso 210 gLa confezione dell'intimo Qxyburn Alpine è in cartone, senza sacchetto di plastica: ottimo!Prima cosa da verificare: il peso. Sulla bilancia la maglia Alpine fa 210 g. Siamo allo stesso livello di una maglia Icebreaker 180 (200 g). Il peso già ci fa capire che abbiamo tra le mani una maglia molto termica.Oxyburn punta molto sul Made in Italy e l'uso di materiali italiani. Nel caso dell'intimo Alpine il materiale interno della maglia è il Dryarn. Questo tessuto è una microfibra di polipropilene, di produzione italiana. La parte esterna della maglia è realizzata in una fibra cava di polipropilene variamente tramata.Notare la tramatura internaAl primo contatto l’Oxyburne Alpine colpisce per la sua compattezza e per il complesso mix di tramature differenziato a seconda del punto del corpo. Questa tecnologia è detta bodymapping e consiste proprio nel progettare le singole porzioni dei capi sulla base delle esigenze e delle caratteristiche delle parti del corpo che vanno a vestire.Oxyburn adotta esattamente questo tipo di approccio: troviamo sotto le ascelle un tessuto più leggero ad alta traspirabilità, così come nella fascia centrale della schiena. Sul petto una tramatura 3D aumenta la termicità; sulle maniche invece un disegno a costine longitudinali fino ai polsi fascia molto bene le braccia non permettendo all'aria di infilarsi tra maglia e polsi. Il risultato finale è una maglia compatta, morbida ed elastica.A differenza di tutti gli intimi che ho nel cassetto e che ho potuto vedere finora, l'Oxyburn Alpine ha un bel collo alto, ma non troppo, e avvolgente. A livello della vita ancora una fascia a costine elastica chiude bene il capo. Il taglio sulla vita è dritto e non è tenuto più lungo sulla schiena, come invece sarebbe stato preferibile.Unico neo di questa progettazione molto curata è che l'intimo Oxyburn Alpine è offerto solo in versione unisex. Il capo è molto elastico e penso possa adattarsi bene anche al corpo femminile. Ma un intimo che punta molto sul bodymapping andrebbe offerto in versioni uomo e donna, proprio per enfatizzare questa progettazione su misura.Nota invece molta positiva: la marcatura obbligatoria del capo non è applicata tramite etichetta, ma stampata sul lato interno della maglia. A me questa soluzione piace molto perché riduce lo spreco di materiale.Modalità di testHo testato questo capo tra marzo e aprile in molte uscite di scialpinismo e occasionalmente anche in mountain bike. Sugli sci mediamente la temperatura trovata è stata tra i -5 °C e i 10 °C. Prove a temperatura ""polari"" saranno possibili solo il prossimo inverno (quindi seguirà un update).VestibilitàIo sono alto 173 cm per 63 kg, quindi rientro nella fascia dei magri: per la mia corporatura la taglia giusta è la S/M che ho ricevuto. Giusta e avvolgente.La prova sul campo della maglia Oxyburn AlpineAppena indossato si apprezza subito il collo alto che quasi rende inutile il buff intorno al collo.Inoltre come tutti i capi sintetici subito si apprezza l'elasticità, il capo è molto avvolgente, e l'assenza di ogni pizzicore che ogni tanto i capi in lana possono dare.Nelle prove sul campo questo intimo è risultato sempre caldo e traspirabile, in alcuni casi in vetta non ho neppure sentito l'esigenza di cambiarlo. Certo, come tutte queste maglie invernali molto termiche, anche la Oxyburn Alpine soffre un po' se ci si ferma, in questo caso fa un po' fatica a evacuare il surplus di sudorazione prima che il corpo rallenti il suo regime.Usata in una breve invernale in Dolomiti è risultata sempre calda, offrendo anche una completa libertà di movimento.Sulla velocità di asciugatura di questo capo, posso dire che dopo un allenamento intenso di due ore in montagna, la maglia Oxyburn Alpine in due ore era ormai asciutta sullo stendino e pronta per un nuovo allenamento.Come ultimamente ci siamo ben abituati, anche questo capo non genera odori e non serve lavarlo dopo ogni uscita, basta lasciarlo asciugare. Questo riduce l'impatto ecologico della nostra attività sportiva e permette di usare il capo per più giorni senza sgradevoli effetti.Caratteristiche tecniche Alps PantsMateriale: fibre cave in polipropilene e Dyarn, microfibra di polipropileneTemperatura di utilizzo: -15 °C - 25 °CPeso: 150 gI pants sono sviluppati allo stesso modo della maglia: le tramature del tessuto seguono i concetti del bodymapping descritti sopra. Per cui troviamo la zona dietro il ginocchio più traspirante e la chiusura verso le caviglia tramata a costine per avvolgere e trattenere il calore. I materiali usati sono gli stessi della maglia.Anche per questo capo è disponibile solo la versione unisex.VestibilitàVale quanto detto per l maglia: sulla mia corporatura la taglia S/M è perfetta.La prova sul campo degli Oxyburn Alps pantsI pants sono morbidissimi, appena indossati sono veramente comodi e avvolgenti e questa sensazione rimane durante tutto il giorno. Per la termicità vale quanto detto per la maglia.Consigliati perMediamente capi di questa termicità e di questa qualità sono offerti a circa 90 €, pertanto la maglia Oxyburn Alpine a 64,90 € è prima di tutto ottima per il rapporto qualità/prezzo.Lo stesso si può dire dei pants Alps offerti a 49,90 €.Come detto, sopra la proposta di versione unisex penalizza la clientela femminile, che giustamente come abbiamo visto anche nel nostro speciale ""attrezzatura femminile"" chiede sempre più capi disegnati per le sue esigenze.Mi sento di raccomandare questi capi per tutti gli sportivi ""invernali"" che cercano un ottimo rapporto qualità/prezzo e che preferiscono i filati sintetici rispetto a quelli naturali.Per i pants li raccomando soprattutto per trail-running invernale e alpinismo invernale, mentre per scialpinismo la mia personale esperienza mi fa sempre preferire i pants a ¾ - che finiscono sotto il ginocchio - in modo da non avere proprio sulla tibia la fine del pantalone che diventa così un punto di sfregamento sia in salita che in discesa. Meglio lasciare i calzini da sci liberi da altri strati.[prezzo-link prezzo=""64,90 maglia  - €49,90 pants""]"
3236,"Black Crows Camox Freebird","PremessaL’attuale offerta di attrezzatura da scialpinismo è diventata davvero ampia e prevede ormai 4 diverse “classi”, dal mondo delle gare al freeride: race, light, tour, free. I Black Crows Camox Freebird appartengono alla categoria “tour” che, come ben descritto dalla Buyer’s Guide di Skialper (di cui ho citato sotto alcune caratteristiche tecniche), rappresenta il “compromesso storico” tra l’esigenza di leggerezza e quella di stabilità. Ne ho qui recensito il modello 2021.Sintetizzando al massimo, la promessa di questa tipologia di sci è di godersi la discesa anche con condizioni non ottimali della neve, senza faticare troppo in salita. Esattamente quello che stavo cercando io, in quanto sciatore dalla tecnica di discesa non particolarmente raffinata.Le caratteristiche tecniche dei Black Crows Camox Freebird edizione 2021Larghezza al centro: 96 mm;Flex: 76/100 (medio);Raggio: 17 m;Peso (singolo sci): 1.465 gr (178 cm);Materiali: legno di Paulownia, strati di fibra di vetro e carbonio, rinforzo in titanio[link-produttore link=""https://www.black-crows.com/it/it/p/camox-freebird/101020-red-black-vg.html""]Caratteristiche tecniche e humorIl design dei Camox Freebird è “pulito” e privo di eccessi, con camber tradizionale e un rocker in punta non troppo pronunciato. Questo permette di avere un buon comportamento sugli spigoli ma allo stesso tempo la punta moderatamente rockerata riesce a gestire le nevi polverose e crostose senza affondare o impuntarsi.Rocker moderato sia in punta che in codaModalità di testHo usato i Black Crows Camox Freebird con attacchi Plum Pika e prevalentemente con scarponi Tecnica Zero G Tour Pro (e occasionalmente con dei Dynafit TLT Speedfit).Ho testato gli sci su nevi diverse, utilizzandoli per circa una dozzina di uscite su itinerari di vario tipo: pendii aperti fino a 45°, canaloni ampi, boschi ripidi e dorsali, con dislivelli fino a 1.400 mt. Per fortuna quest’anno abbiamo avuto tanta polvere e, ultimamente anche neve ghiacciata e primaverile, per cui il test è stato esaustivo.La prova sul campo dei Black Crows Camox FreebirdIn salita con le pelliRispetto ai miei precedenti sci, i Black Crows Camox Freebird hanno aggiunto 1 cm al centro. Questo però non ha avuto conseguenze negative sulla progressione con le pelli: non ho mai avuto problemi anche nelle inversioni sul ripido e in generale il centimetro in più non disturba particolarmente la scorrevolezza dello sci.La maggior larghezza si avverte un poco solo un nei traversi più ripidi e duri, dove fisiologicamente lo sci “incide” meno il pendio ed esercita una leva maggiore sullo scarpone, sollecitando caviglia e malleoli. Si tratta però di una cosa fisiologica: sci più largo significa faticare di più sui traversi.Comportamento in discesaIn generale i Black Crows Camox Freebird sono sci estremamente versatili, sia nell’adattarsi alle varie condizioni di neve, sia nell’adattarsi a chi - come il sottoscritto - non ha una tecnica eccelsa e su nevi difficili ha sempre faticato.Ma veniamo alle impressioni sulle diverse nevi:Polvere: qui i Camox vanno quasi in “automatico”, basta accennare la curva e il cambio di peso che girano senza difficoltà. Il galleggiamento è sempre buono, anche nella powder di oltre 1 metro che ho trovato in questo fantastico inverno. Il flex medio consente anche di “ammortizzare” avvallamenti e dossi senza problemi. Top!Dura / ghiacciata: è il terreno più impegnativo per i Camox, che soffrono un po’ i 96 cm al centro e quando incontrano i sastrugi o le placche ghiacciate “ballano” inevitabilmente un po’. Tuttavia il comportamento rimane intuitivo e gli sci perdonano anche manovre non propriamente eleganti.Umida / bagnata: quando la neve diventa pesante, i Camox riescono comunque ad agevolare l’ingresso in curva e il buon galleggiamento aiuta a mantenere il controllo. Anche qui fanno il loro lavoro.Compatta / primaverile: nulla da dire, con i Camox qui si scia sul velluto, grazie a curve sempre ben controllabili. Anche in velocità si ha sempre la sensazione di uno sci stabile, che assorbe le asperità senza scomporsi.Crosta: la mia (e non solo mia) bestia nera, i Camox la affrontano senza timore. Alzando un po’ le code e sciando un po’ meno di eleganza, me la sono cavata discretamente anche quel paio di volte in cui ho incontrato crosta non portante. In altre occasioni, con altri sci, mi venne da piangere. Qui la sciata è sempre stata - se non piacevole - almeno dignitosa.Punti deboli dei Black Cows Camox Freebird? Francamente non ne ho trovati, almeno per il mio livello tecnico non troppo elevato. La cosa che di questi sci mi è più piaciuta di più è stata proprio la sensazione di controllo, di avere uno sci capace di perdonare anche se si sbaglia qualcosa dal punto di vista tecnico. Cosa che a me, purtroppo, a volte capita.Questo vantaggio sicuramente è merito anche dell’ottimo scarpone Tecnica G Zero a quattro ganci che ho utilizzato in combinata con i Camox. Ma la sensazione positiva l’ho avuta anche usandoli con i miei vecchi Dynafit TLT a due ganci, scarponi più morbidi e leggeri ma che hanno beneficiato dell’accoppiata con i Camox.LunghezzaIo sono alto 190 cm e ho acquistato i Camox Freebird nella misura da 178. Sarebbe stato meglio la 183, che però a inizio stagione era esaurita ovunque. In ogni caso, anche con una misura relativamente corta lo sci si è fatto valere in pieno, a dimostrazione delle sue qualità.Consigliati perLa cosa più bella che mi danno questi Black Crows Camox Freebird è la possibilità di intraprendere discese che con altri sci avrei affrontato con timore.La versatilità dei Camox Freebird è tale che la transizione tra diverse condizioni di neve non è mai drammatica. Lo sci galleggia sulla placca da vento, così come “morde” il pendio ghiacciato, senza scomporsi eccessivamente e soprattutto rimanendo sempre intuitivo. Per farlo uscire dai “binari” bisogna proprio impegnarsi nell’errore.Li ritengo quindi ideali per chi, con un profilo tecnico medio, ricerca degli sci “tutto fare” pronti ad ogni condizione di neve. Uno sci che non costa poco ma che, grazie alla sua polivalenza, può essere l’unico sci da usare tutto l’anno.[prezzo-link link=""[link-produttore link=""https://mountainreview.it/vai/black-crows-camox-freebird/""][mr-cta label=""Vai alle recensioni!"" url=""https://mountainreview.it/recensioni-attrezzatura/scialpinismo/""]Stai cercando prodotti e attrezzatura per lo scialpinismo?[/mr-cta]"
3294,"Crazy Pull Cervino Woman","PremessaIn questa stagione di scialpinismo ho avuto modo di provare la giacca Crazy Pull Cervino.La filosofia Fast&amp;Light di Crazy Idea come evoluzione dell’abbigliamento per agonismo è ben rappresentata anche in questo capo con fit atletico, tasche per riporre velocemente le pelli degli sci e materiali molto traspiranti ideali per attività ad alta intensitàCaratteristiche tecniche del Crazy Pull CervinoSecondo strato ibrido da scialpinismoPeso 394 g (taglia M)Costruzione differenziataTre tasche[link-produttore link=""https://www.crazy.it""]Questo capo è un secondo strato, lavorato cucendo assieme più pannelli in modo da garantire un risultato originale, molto avvolgente per un fit finale atletico.I materiali che lo compongono  si possono dividere in tre tipologie. Partendo dal collo, troviamo un fleece 3D molto traspirante e morbido che si estende fino al gomito della manica sinistra. Nella fascia centrale, su petto e schiena, e sulla manica destra abbiamo un materiale più denso e caldo. Infine lo strato termina con una fascia orizzontale di tessuto molto elastico che chiude il capo attorno alla vita dando una calda protezione e ""sigillando"" il corpo da spifferi.Avrei preferito il materiale 3D più traspirante anche nella parte destra, specialmente dove si suda maggiormente (manica ed ascella). Non capisco francamente la scelta di utilizzare due materiali diversi tra lato destro e sinistro.Differenza costruttiva tra parte destra e sinistra, visibile sia esternamente che internamenteIn dettaglio, il collo del Crazy Pull Cervino è alto e avvolgente mentre nelle maniche troviamo l'asola per infilare il pollice e fare in modo che queste restino belle chiuse sui polsi.Dettaglio dell’asola delle manicheNel sito Crazy Idea è detto che questa giacca ha quattro tasche: una al petto, due interne per le pelli e una per l'ARTVA. Nel nostro capo abbiamo solo la tasca al petto e le due tasche interne aperte per le pelli.La tasca al petto ha la cerniera sigillata con un comodo cordino sul cursore per agevolarne la presa. Le due tasche interne per le pelli sono utilizzabili solo con pelli strette da gara. Purtroppo pelli larghe più di 90 mm non ci stanno, anche se in genere chi usa sci larghi mette le pelli in zaino. Queste tasche risultano utili per riporre al caldo i guanti leggeri da salita o la fascia.Alla bilancia il Crazy Pull Cervino fa 304 g , in confronto il mio Patagonia R1 pesa 250 g. La cerniera fa “pagare” 50 g ma per il resto siamo sullo stesso livello di peso e termicità.Modalità di testHo usato il pull Cervino Woman tutto l'inverno come secondo strato nelle gite di scialpinismo con un minimo di 1.000m di dislivello. Ho usato il pull Cervino sia con temperature superiori allo zero che con temperature di qualche grado al di sotto.Il pull Cervino in test sulle forcelle del SassolungoLa prova sul campoDurante le gite di scialpinismo ho trovato il Crazy Pull Cervino di giusta copertura: in salita non serviva altro. La cerniera lunga si è rivelata molto utile, soprattutto nel mio caso perché soffro il caldo. In salita basta aprire la cerniera per far entrare un po’ d’aria, il tutto può essere fatto molto velocemente senza aver bisogno di scoprirsi o fermarsi per un cambio. In discesa, invece, dovevo indossare sopra piumino e antivento.Il pull Cervino in test ad inizio stagioneQuello che si apprezza subito è la grande libertà di movimento, in salita le braccia si muovono senza vincoli. Non offre protezione dal vento, quindi nel caso vi tornerà utile un gilet leggero antivento o qualcosa di più strutturato.Si asciuga veloce e anche dopo molte gite non genera cattivi odori (perfetto per lunghi weekend di sci in rifugio!).Come nota negativa dal punto di vista estetico, ho notato che dopo una decina di uscite le cuciture a vista si sono rovinate in diversi punti delle maniche.Dettaglio delle cuciture rovinateVestibilità del Crazy Pull CervinoLa taglia M è giusta: in genere compro sempre taglie medium (sono alta 165 cm e di corporatura nella media, taglia 42) e anche in questo caso la misura è giusta. Ho trovato il pull Cervino di lunghezza corretta: si può tranquillamente inserire all’interno dei pantaloni ed indossando uno zaino lo strato non si solleva per il continuo sfregamento.Il pull Cervino indossatoConsigliato perCome indicato sul sito, il Crazy Pull Cervino è indicato per lo scialpinismo. In ogni caso potrebbe essere utilizzato anche per il trail running come secondo strato.Un mid-layer da scialpinismo di estetica originale e con un fit atletico, che si apprezza per la sua grande libertà di movimento, per la zip completa che permette di regolarsi con il caldo e il freddo e per la sua capacità di non emettere cattivi odori anche dopo lunghi utilizzi. Nel complesso il Pull Cervino è un buon secondo strato da scialpinismo che si pone allo stesso livello di strati intermedi di altre importanti marche.[prezzo-link link=""https://mountainreview.it/vai/crazy-pull-cervino-woman/""]"
3414,"Crazy Pant Avenger Man","PremessaI pantaloni Crazy Pant Avenger Man da scialpinismo sono studiati per chi, pur non gareggiando, è allenato, dinamico ed esigente.Li ho scelti perché sposano il mio modo di fare scialpinismo, lunghi dislivelli con buona andatura e ritmo sostenuto. Il tutto però senza mai esagerare, la gita va sempre goduta!I pantaloni Crazy Pant Avenger Man in dettaglioDue sono i materiali principali con cui è costruito il pantalone. La parte anteriore è in tessuto soft shell morbido senza membrana, con caratteristiche DWR (idro-repellente), antivento, antipilling e antistrappo. La parte posteriore è in Vuelta ""made in Italy"" confortevole, altamente traspirante e termico.Trattandosi di un materiale softshell idrorepellente protegge da eventuali nevicate ma non è un pantalone indicato per stare nella neve fresca.I pantaloni Crazy Pant Avenger sono leggeri e traspiranti, con una comoda fascia elastica regolabile in vita. Il fondo gamba è elastico, rinforzato e dotato di zip di regolazione.La cintura elasticaNon è fornito di aperture laterali per la traspirazione, ma vista la sua leggerezza non se ne sente la necessità. In fondo alla gamba nella zona sopra lo scarpone sono presenti alcuni rinforzi in materiale più resistente.Scritte catarifrangenti utili nelle uscite notturne, in totale due ben per gamba.Non sono dotati di bretelle (che non ho mai amato) e che si adatterebbero più ad un pantalone “turistico”.Particolare del fondo dei pantaloniI pantaloni Crazy Pant Avenger sono provvisti di tre tasche: due davanti e una dietro, tutte provviste di chiusura a zip.Prova sul campo dei pantaloni Crazy Pant AvengerHo testato i pantaloni Crazy Pant Avenger in varie gite invernali tra dicembre e febbraio. Ritengo che siano pantaloni traspiranti che per contro non proteggono molto da freddo e vento.Tendenzialmente non sono freddoloso ma ho trovato i pantaloni poco caldi nelle giornate invernali in media-alta quota. Il taglio aderente del resto non permette di indossare agevolmente una calzamaglia sotto i pantaloni.Sono da prediligere nelle giornate primaverili e nelle gite con andatura un po’ sostenuta.Purtroppo i pantaloni non sono dotati di ghetta interna, non vanno quindi bene per attività diverse dallo sci alpinismo. Con uno scarpone da alpinismo è inevitabile che entri neve fresca salvo usare una ghetta aggiuntiva sopra allo scarpone.Sul fondo i pantaloni sono in tessuto elasticizzato con zip. Questo sistema si dovrebbe adattare agli scarponi da scialpinismo anche se personalmente l’ho trovato abbastanza stretto sui miei TLT6 Dynafit. È richiesto un buono sforzo per coprire i ganci superiori e bloccare l’ingresso della neve. Il risultato, con un po’ di fatica, si ottiene comunque.ConclusioniDopo aver usato numerose volte i pantaloni Crazy Pant Avenger durante gite sci alpinistiche invernali posso dire che sono pantaloni essenziali, ben calibrati per uno scialpinista esigente che ama macinare dislivello con regolarità.Il taglio aderente conferisce al pantalone un aspetto bello ed accattivante.La traspirazione è molto buona ma rende il pantalone freddo in pieno inverno.Unica pecca: fondo piuttosto stretto per “chiudere” senza fatica gli scarponi da sci.[prezzo-link link=""https://mountainreview.it/vai/crazy-pant-avenger-man/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
3519,"RevolutionRace Cyclone Rescue Jacket 2.0","PremessaLa giacca RevolutionRace Cyclone è un guscio tecnico polivalente, adatto per molteplici discipline in montagna ma non in contesti estremi. Adatta che per l’utilizzo in un contesto più quotidiano. Prezzo ragionevole in relazione alla qualità dei materiale e delle soluzioni adottate.Caratteristiche tecniche della giacca RevolutionRaceComposizione: Nylon 88%, Elastan 12%Membrana: Hypershell® ProColonna d'acqua: 15.000 mmTraspirabilità: 20.000 g/m²/24hPeso: 680g per una taglia MLa giacca RevolutionRace ha un peso non minimale ed è composta da un tessuto 3 strati con membrana Hypershell Pro. Il capo è dotato di cuciture nastrate ed è resistente all’acqua grazie al trattamento ecologico “Bionic Finish Eco”.Modalità di testHo avuto modo di utilizzare la giacca RevolutionRace Cyclone Rescue Jacket 2.0 per alcune uscite primaverili in ambiente ma anche quotidianamente in contesto urbano.Principalmente le otto gite, divise tra alpinismo e scialpinismo, hanno avuto un dislivello compreso tra i 700 e i 1100 metri e ad una quota massima di circa 2500 metri. Il meteo è stato variabile, tendenzialmente sereno ma ventoso con giornate fredde per il periodo (circa -10 °C). In un’occasione pioggia e neve debole bagnata.La prova sul campoTrasportoLa giacca RevolutionRace ha trovato comodamente spazio nello zaino ripiegato all’interno del cappuccio, ma va detto che risulta più pesante rispetto al guscio in Gore-Tex che uso solitamente.Quei grammi in più sono compensati, oltre che da un prezzo più accessibile, da un tessuto morbido al tatto che calza molto bene e consente quella mobilità che ha volte nel Gore-Tex risulta un po’ “inamidata”.Idrorepellente e antiventoDurante le uscite la giacca RevolutionRace ha svolto egregiamente il suo lavoro, proteggendomi dal forte vento e mantenendomi asciutto anche quando, durante le simulazioni di soccorso, mi sono ritrovato a rotolare nella neve, bagnata visto il periodo primaverile. In questo contesto ho notato però come il lavoro continuo a contatto con la neve abbia bagnato i polsini vicino alle cuciture.In un’altra uscita ho testato la Cyclone Rescue anche sotto una pioggia battente diventata dopo un po’ di dislivello un’intensa nevicata “pesante”. Alla fine della giornata e dopo molte ore di esposizione alla pioggia e alla neve il tessuto ha mostrato i suoi limiti: la giacca si è impregnata e l’umido è passato allo strato sotto.La traspirabilità, nel complesso accettabile, è garantita oltre che dal tessuto anche dalle cerniere di aerazione impermeabili poste sotto le ascelle.Zip ascellareRegolazioneDegna di nota è la possibilità di adattare la Cyclone Rescue alla propria corporatura grazie alle numerose regolazioni presenti: velcro a livello dei polsini e coulisse elastiche poste a livello della vita e del cappuccio.Una bella sorpresa che denota quanta attenzione ai particolari metta RevolutionRace nel design dei suoi capi si ha guardando il cappuccio. Oltre ad essere compatibile con il casco e munito di visierino è anche antitempesta. Infatti, grazie alla zip presente a livello del bavero, è possibile allargarlo ed avere cosi libertà di movimento con il viso senza però essere esposti in caso di intemperie.La zip che consente di allargare il baveroAll arounderUn limite della giacca RevolutionRace è emerso invece durante le salite “picca e ramponi” lungo i canali: la zip a tutta lunghezza, pur impermeabile, non è munita del doppio cursore e pertanto la giacca tende a “cascare” sull’imbrago, coprendo parte dell’anello di servizio. Dettaglio sicuramente migliorabile per renderla versatile in tutti gli ambienti!La versatilità della Cyclone Rescue Jacket comunque si nota anche da altri particolari, come, ad esempio, la presenza di un taschino sulla manica sinistra per inserire lo skipass nell’utilizzo su pista, le due tasche pettorali con cerniera (una esterna e l’altra interna munita di passante per le cuffie auricolari) oltre alle classiche tasche laterali per le mani che risultano molto comode e profonde.Le varie tasche interne ed esterneAttenzione alla sicurezzaUna nota positiva è l’inserimento del riflettore Recco integrato nella manica della giacca, sintomo di un’attenzione della casa svedese verso la sicurezza dei suoi clienti degno di essere sottolineato! Questo capo, grazie a questo piccolo riflettore, consente ai soccorsi di individuarci con maggiore facilità nello sfortunato caso in cui dovessimo trovarci travolti da una valanga.VestibilitàLa giacca RevolutionRace Cyclone Rescue Jacket 2.0 è una giacca tecnica che, una volta indossata, colpisce per la comodità e la vestibilità. Nonostante il taglio sia leggermente aderente, permette agilità e libertà di movimento, anche se indossata in combinazione con un piumino, stile hardshell per intenderci.In prova, visto che sono alto 1,86 e di corporatura slanciata, ho testato una taglia M che veste secondo i canoni europei condivisi da altre marche (vedi ad esempio La Sportiva o Montura).Consigliato perSono rimasto colpito dalla qualità costruttiva di questa giacca RevolutionRace e dalle soluzioni innovative che adotta (bavero antitempesta e il riflettore Recco). Queste caratteristiche la rendono capace di trovarsi a proprio agio in vari contesti, sia che si tratti di una discesa sugli sci, della salita di una nord o un giro in centro città. Certo, la versatilità si paga con un peso non proprio piuma.La versatilità è il suo punto di forza e tiene ottimamente il vento e la neve. Qualche limite però per quanto riguarda l'impermeabilità, per cui la sconsiglierei per l’utilizzo in eventi meteorologici estremi, come pioggia prolungata e battente . La gamma dei colori disponibili lascia spazio alla fantasia, passando da tonalità più tradizionali per arrivare ad alcune più eccentriche, accontentando i gusti di tutti. Prezzo contenuto rispetto ad altre marche più ricercate o comunque con più storia alle spalle.[prezzo-link prezzo=""179 circa""]"
3554,"KARPOS MARMOLADA W PANTS","IntroduzioneFinalmente dei pantaloni da scialpinismo performanti in ogni situazione atmosferica!Premetto che prima di utilizzare questi pantaloni Karpos, avevo provato diverse combinazioni senza esserne però soddisfatta. Dai classici pantaloni da sci da pista, decisamente troppo pesanti per la salita e poco traspiranti, ai pantaloni ibridi da montagna realizzati con tessuti più leggeri e idrorepellenti ma non impermeabili (come i Montura Vertigo per intenderci).Da quando utilizzo i pantaloni Karpos Marmolada, non ho più avuto problemi di freddo, caldo, traspirabilità o impermeabilità.È davvero difficile trovare dei difetti a questo capo, studiato ad hoc per lo scialpinismo, ma adatto anche allo splitboard.Vediamo insieme le caratteristiche che lo rendono così apprezzato dalla sottoscritta.Caratteristiche dei pantaloni Karpos Marmolada W PantLa combinazione perfetta, Karpos l'ha trovata realizzando questi pantaloni con tessuti diversi in base alle esigenze di traspirazione o protezione.Nello specifico i tessuti utilizzati sono principalmente 2: un tessuto anti acqua con 20.000 mm di colonna d'acqua e 41.000 g/m2/24h di traspirazione, utilizzato nella parte alta posteriore, sulle tasche davanti e sul fondo gamba. Il resto del pantalone è realizzato con un tessuto rip-stop con DWR esterno, che lo rende altamente resistente al vento e con fleece interno per mantenere il calore.Questo si traduce in un pantalone che risulta leggero in termini di peso ma caldo, traspirante e impermeabile.Quello che mi ha sorpreso in particolar modo è la combinazione tra traspirabilità e termicità. Essendo io molto calorosa durante le salite di sci alpinismo, ho bisogno di tessuti leggeri e traspiranti che allo stesso tempo però mi riparino dal vento, spesso compagno di queste belle gite.Con questi pantaloni Karpos non ho mai avuto né caldo, né freddo. Le 2 zip laterali poste sui fianchi e realizzate con una trama a rete, permettono un'ottima areazione delle gambe, senza però far entrare la neve.Allo stesso tempo, nelle giornate ventose e fredde, ovviamente con zip chiuse, il tessuto rip-stop crea una perfetta barriera dal vento e mantiene il calore interno.Sulle cosce sono presenti 2 tasche con zip, anche queste realizzate con una trama a rete per facilitare la traspirabilità del capo.Un'altra comodità che ho apprezzato è l'allacciatura: zip + bottone e fascia regolabile in vita tramite dei velcri per stringere o allentare l'allacciatura.Insomma se mangiate qualche panettone in più per Natale, basta allentare un po' il velcro!In fondo al pantalone troviamo una zip che permette di allargare il pantalone mentre per esempio mettiamo lo scarpone. Questa parte finale è realizzata in cordura, tessuto estremamente resistente, per proteggere il pantalone dalle lamine o altri oggetti taglienti (ramponi).All'interno è presente (nelle zone critiche) una membrana leggera ma calda denominata fleece.Il taglio di questi pantaloni Karpos è regular, tendente al largo: andando in snowboard direi che è perfetto con lo ""yo style"" di noi snowboarder ma non adatto a chi predilige pantaloni aderenti o comunque con un taglio slim (le cosiddette tutine per esempio).Per quanto riguarda l'impermeabilità spenderò poche parole perché sono perfetti e la membrana da 20.000 mm di colonna d'acqua ne è una conferma.ConclusioniDavvero difficile trovare dei difetti a questi pantaloni Karpos Marmolada, realizzati appositamente per le uscite invernali con le pelli. Mi sento di consigliarlo a chi vuole qualcosa di davvero performante che apprezzi però un taglio regular e non aderente.Mi sento di consigliarlo a chi vuole qualcosa di davvero performante che apprezzi però un taglio regular e non aderente.NB: I pantaloni sono abbinabili alla giacca Marmolada, di cui trovate qui la recensione.[prezzo-link link=""https://mountainreview.it/vai/karpos-marmolada-w-pants/""]"
3656,"Stubai Nimbus","PremessaIl casco Stubai Nimbus grazie alla tecnologia “In Mould” combinata al leggerissimo policarbonato, è uno dei migliori caschi per alpinismo che ho avuto occasione di provare in questi anni. Ti dimentichi di averlo indosso.Caratteristiche tecniche del casco Stubai NimbusPeso: 240 grammi;Forma ergonomica (una sola taglia 54-62 cm);13 prese d’aria per la ventilazione;Rotella di regolazione per un ottimo fit;Clip per il fissaggio della frontaleModalità di test del cascoHo avuto modo di utilizzare il casco Nimbus su cascate di ghiaccio e su qualche via in Valchiavenna.La prova sul campo del casco Stubai NimbusFitting e performanceLa prima cosa a cui bisogna pensare sempre quando si procede all’acquisto di un casco è il fitting. Quanto è difficile trovarne uno che non si muova mentre scaliamo e che allo stesso tempo abbia abbastanza spazio per qualche sorta di sottocasco quando si fanno cascate.Ecco il Nimbus di Stubai è il primo casco che è riuscito a soddisfare entrambe queste richieste. Nella mia esperienza anche altri caschi riuscivano a darmi questo livello di comfort e performance, ma diciamo che il price tag era decisamente differente (vedi Black diamond Vapor).Sono rimasto davvero sorpreso dalla leggerezza di questo casco e dal fatto che una volta indossato ti dimentichi di averlo. Il casco è prodotto in una singola taglia che copre dai 54 ai 62 cm di circonferenza della testa. La regolazione avviene grazie ad una comoda rotella posta nella parte posteriore (è sufficiente una mano, non come per i caschi con i laccetti posteriori).Per quanto riguarda invece la clip di chiusura avrei preferito una magnetica che ormai rappresenta un must per i caschi da alpinismo (più facile da utilizzare con i guanti). In ogni caso quella “normale” presente sul Nimbus funziona bene ed la regolazione delle fibbie risulta facile e scorrevole.La tecnologia “In Mould” utilizzata da Stubai lo rende molto ergonomico e non si hanno movimenti strani del casco mentre si scala o si fa sicura. Questa qualità l’ho apprezzata tantissimo, perché con altri caschi capita spesso capita che quando alzi la testa inevitabilmente il casco scivoli indietro.VentilazioneOttima anche la ventilazione, le 13 prese d’aria presenti tengono bene al fresco le idee e non ne compromettono affatto la protezione come dimostrato dai blocchi di ghiaccio che ho preso in testa durante l’inverno.Lampada frontalePer quanto riguarda il fissaggio della lampada frontale, qui affiorano i miei unici dubbi al riguardo del casco Stubai Nimbus. Le tre clip di plastica presenti svolgono alla perfezione il loro lavoro ma hanno lasciato qualche dubbio riguardo alla solidità. Le definirei un po’ “ballerine”, quindi da essere utilizzate con delicatezza.Consigliato perIn conclusione questo casco Stubai mi ha piacevolmente stupito. Il look diciamo che non è super accattivante, ma dopotutto una volta in testa non si vede ma soprattutto sembra di non indossarlo. Questo prodotto lo consiglierei a tutti gli arrampicatori e alpinisti per la sua leggerezza e comodità. Non vale più la scusa che il casco pesa troppo per essere messo nello zaino per la vostra prossima mission.[prezzo-link prezzo=""70""]"
3729,"Scarpa Instinct VSR","PremessaQuante volte vi succede in falesia, prima di partire sul progetto della giornata, di chiedervi quale tra le scarpette che avete nel vostro arsenale sarà quella giusta per farvi arrivare in catena? Sarà abbastanza rigida per quel piedino microscopico o invece, riuscirò poi a spalmarla per bene sull’ultimo allungo?Ecco, io ho passato gran parte della mia “carriera” di scalatore portandomi in falesia almeno due o tre paia di scarpette. Può sembrare esagerato, ma d’altronde nessun tiro è uguale all’altro. Poi ho calzato le Instict VSR di Scarpa: scarpette in grado di performare in qualsiasi situazione, dalla placca allo strapiombo, dalla tenera arenaria al più abrasivo granito.Caratteristiche tecniche delle Instinct VSRTomaia in microfibra (vegan friendly);Velcro singolo per una rapida e sicura calzata;Suola Vibram Xs Grip 2 con spessore di 3.5 mm[link-produttore link=""https://www.scarpa.net""]Modalità di testQuesta scarpetta è stata abusata dal sottoscritto per più di 6 mesi. L’avevo acquistata prima di un viaggio nella Mecca dell’arrampicata di Ceuse per poi sfruttarla sul granito della Val Masino e sullo gneiss della Valchiavenna.La prova sul campo delle Instinct VSRLe Instinct VSR appartengono a quella categoria ibrida tra ballerina e velcro. Questa costruzione rende la calzata della scarpetta rapida e senza troppa difficoltà.Una volta indossate, la sensazione che avrete sarà quella che il vostro tallone sia stato risucchiato in un perfetto involucro di gomma e microfibra. Avendo un piede a pianta stretta, faccio da sempre abbastanza fatica ad utilizzare scarpette con il velcro, ma con queste VSR fin dal primo utilizzo ho sentito il piede perfettamente avvolto senza alcun vuoto.Uno dei punti forti di queste scarpette secondo me sta nella scelta di utilizzare per la suola la gomma Vibram XS Grip 2. Infatti, questa soluzione ha reso la Instinct VSR uno strumento in grado di offrire un ottimo grip e sensibilità unito però al sostegno dato dall’intersuola (spessa 1 mm come per la sorella VS).Un altro punto di forza di questa scarpa è il tallone. Forse il migliore sul mercato in questo momento. Per chi ne fa gran uso come me, è stata una rivelazione. Per quanto mi riguarda non esistono più tallonaggi precari, se il piede scappa via è solamente un mio errore e non un problema della scarpetta.Ah e non dimentichiamoci l’ampio patch di gomma sulla parte superiore del piede. Vista l’evoluzione della scalata che sta puntando a farci utilizzare sempre più i piedi come un altro set di mani, tutta quella superficie per fare grip negli agganci di punta è una vera e propria manna dal cielo.Vestibilità / calzataPurtroppo non esiste nulla di più soggettivo nel mondo dell’arrampicata della calzata delle scarpette. Tutto varia da piede a piede, dall’utilizzo che se ne intende fare e dall’abitudine ad utilizzare scarpe più o meno grandi.Essendo le Instinct VSR scarpe in microfibra, non aspettatevi che “cedano” tanto, anzi. Il mio consiglio per una calzata performante è di un paio di numeri in meno rispetto alle scarpe da avvicinamento, mentre per avere più comodità senza sacrificare troppo la performance, scendete di un numero.Consigliata perLa Instinct VSR non è dedicata al principiante, bensì allo scalatore in evoluzione e all’esperto che potranno godere appieno di tutti i vantaggi dati dalla costruzione di questa scarpa.Che voi siate “topi di falesia” o accaniti boulderisti, date una chance alla Instinct VSR e non ve ne pentirete. Sono ufficialmente finiti i tempi degli zaini riempiti con tre paia di scarpette.[prezzo-link link=""https://mountainreview.it/vai/scarpa-instinct-vsr/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
3772,"La Sportiva TX4 Gtx","PremessaLa Sportiva TX4 appartiene alla serie “Traverse X”, e ne è la rappresentante in versione bassa più robusta e durevole per la qualità dei materiali utilizzati.Pensata per un utilizzo in avvicinamento, risulta essere confortevole anche per il trekking leggero. Questo grazie alla suola ammortizzante EVA, che ci permette di portare zaini anche pesanti senza affaticare il piede. Caratteristiche tecnicheTomaia in pelle scamosciata con bordo di protezione PU TechLite 1,5 mm e puntale in gomma protettiva;Intersuola EVA ad iniezione ammortizzante;Suola Vibram Megagrip con Impact Brake System e climbing zone in punta;Peso: 290gr al mezzo paio;Fodera Gore-Tex Extended Comfort[link-produttore link=""https://www.lasportiva.com""]Modalità di testHo comprato La Sportiva TX4 principalmente per affrontare ferrate e lunghi avvicinamenti, ma si è poi rivelata confortevole anche in trekking su terreni non troppo impegnativi.Mi accompagna ogni qualvolta vado in falesia per l’avvicinamento, per i rientri dopo vie alpinistiche ed è stata un’ottima compagna di avventure lungo varie ferrate, tra le quali la Ottorino Marangoni a Mori e la Hoachwool a Naturno.Anche in estate, non ha surriscaldato il piede durante escursioni di circa 1.000 D+ a bassa quota. Il risultato è stato possibile anche grazie alla soletta interna Ortholite - lavabile e sostituibile - che favorisce areazione e traspirabilità. La prova sul campoComfort e stabilitàLa Sportiva TX4 è una scarpa che anche dopo ore di utilizzo risulta essere confortevole, rendendo agevoli anche i rientri da lunghe vie alpinistiche, con i piedi provati da molte ore nelle scarpette da arrampicata.La tomaia, in morbida ma robusta pelle, avvolge il piede fasciandolo e dando una sensazione piacevole durante la camminata. Inoltre, TX4 garantisce anche supporto e stabilità grazie ad un sistema denominato STB Control System.La particolare allacciatura Mythos, brevetto La Sportiva che fa correre i lacci attorno alla scarpa dietro alla caviglia, risulta particolarmente funzionale. Infatti permette un’ottima regolazione dei volumi della scarpa anche in caso di piede magro ma con pianta larga come il mio.La calzata morbida permette una camminata naturale con ottima mobilità del piede, garantendo sensibilità e adattabilità rispetto al terreno.Più volte si è rivelata vincente quando erano necessarie sensibilità e precisione per affrontare tratti ostici in ferrata su terreni verticale e lisci.La suola Vibram MegaGrip svolge un ottimo lavoro in aderenza regalando una sensazione di sicurezza e confidenza anche in passaggi tecnici.Anche su terreni ormai unti dai numerosi passaggi, vedi la ferrata Ottorino Marangoni, o umidi e bagnati come quelli della ferrata Burrone Giovanelli, che percorre un lungo canyon attraversato da un torrente, si ha una piacevole sensazione di stabilità e aderenza.Il puntalino gommato di protezione permette di affrontare passaggi delicati proteggendo sia il piede sia la scarpa stessa. Allo stesso tempo, un altro punto di forza è il fascione in PU che contorna la scarpa. Così, anche in caso di sfregamenti su roccia, la tomaia in pelle è preservata. La suola EVA-Injected offre un buon grado di ammortizzazione e favorisce, durante la rullata, una spinta propulsiva verso l’alto, sfruttando così il ritorno di energia dal terreno per rendere meno faticosa e più efficace la camminata.Traspirabilità e impermeabilitàBuona la traspirabilità: il piede non risulta surriscaldato anche dopo lunghe camminate estive. In caso di trekking la suola ad iniezione ammortizzante EVA non affatica il piede, supportando la camminata e assorbendo le asperità del terreno.La fodera in Gore-Tex, testata appunto in ferrate “bagnate” come la Burrone Giovanelli, garantisce buon isolamento del piede dall’acqua e dall’umidità.CalzataLa scarpa risulta adatta a tutti i tipi di piede in quanto i volumi sono facilmente regolabili attraverso l’allacciatura Mythos che si ispira alle scarpette da arrampicata. Anche il TB Control System™ con la tomaia che avvolge l’intersuola favorisce l’avvolgimento del piede per una calzata più precisa.La suola allargandosi nella parte mediale della scarpa allarga la base d’appoggio e garantisce così stabilità nella camminata, anche in caso di traversi tecnici. Altro vantaggio di questa scelta costruttiva è l’adattabilità anche a piedi con pianta piuttosto larga.Nella parte posteriore il tacco pronunciato Trail Bite Heel aiuta in fase di frenata.Consigliata perScarpa vivamente consigliata a tutti gli appassionati di arrampicata e montagna, ottima per affrontare ferrate, percorsi tecnici e sentieri attrezzati dove è necessaria una buona aderenza al terreno.Per gli appassionati di arrampicata è una comoda scarpa per gli avvicinamenti e per affrontare la via del rientro dopo una giornata in parete. Il loro peso contenuto fa sì che si possano facilmente trasportare agganciate allo zaino o all’imbrago..[prezzo-link link=""https://mountainreview.it/vai/la-sportiva-tx4-gtx/""]"
3831,"Stubai Lux","PremessaL’imbrago Stubai Lux è il modello più leggero della gamma che offre l’azienda austriaca. Le caratteristiche sono tipiche della famiglia degli imbraghi da scialpinismo, quindi compattezza, leggerezza e minimalismo.In questo modello né la cintura né i cosciali presentano alcuna imbottitura, in pratica si tratta di un sistema di fettucce opportunamente cucite tra loro.Caratteristiche dell' imbrago Stubai LuxPeso: 162gMateriale: Dyneema®Numero portamateriali: 2Modalità di testHo testato l’imbrago esclusivamente per attività scialpinistica, indossandolo sia su salite “base” con sci ai piedi sia su salite più tecniche, in calata e in discesa.La prova sul campo dell'imbrago Stubai LuxL’imbrago Stubai Lux è uno degli imbraghi più leggeri sul mercato, escludendo i modelli appositamente studiati per le gare di scialpinismo. Questo risultato è stato ottenuto usando solide fettucce in Dyneema cucite, nessuna traccia di imbottitura.Viene fornito con una sacca “minimal” che non esalta le sue caratteristiche di compattezza ma che rende molto agile l’operazione di riposizionamento una volta terminato l’uso.Una volta indossato non ho percepito alcuna interferenza o fastidioso sfregamento con lo zaino, d’altronde lo spessore delle fettucce non arriva a 2mm!Assicuro che ci si dimentica di averlo addosso, mi è capitato di salire in macchina pronto per il rientro e di ritrovarmi sul sedile ancora imbragato….Questa caratteristica lo rende adatto ad essere indossato in tutta comodità al parcheggio per poi trovarsi già pronti all’azione durante la gita.Altrimenti, per chi preferisce indossarlo solo al momento del bisogno, lo Stubai Lux è dotato di due clips che permettono di aprire i cosciali. In questo modo, sfilando completamente la fettuccia sulla cintura, è possibile indossare l’imbrago senza dover togliere gli sci (o i ramponi).L’operazione è elementare ma con imbrago completamente aperto, confondere un cosciale con la cintura o viceversa è un’attimo. Probabilmente se fossero stati usati colori diversi per ciascun cosciale e la cintura ricomporre l’imbrago sarebbe stato più intuitivo; meglio fare qualche prova con calma a casa.L’unica criticità che ho riscontrato riguarda la fibbia di chiusura ventrale. Quando si fa ripassare la fettuccia all’interno dell’apposito passaggio, lo spazio è davvero minimo e si sviluppa parecchio attrito. Senza guanti e con mani calde l’operazione risulta abbastanza semplice ma, come sappiamo, in montagna non sempre ci si trova in queste condizioni.Lo Stubai Lux è dotato di due portamateriali di dimensioni piuttosto generose. Personalmente la ritengo una piccola pecca se si appende poco materiale (quindi la maggior parte delle volte) perchè quest’ultimo tende a ciondolare un po’ troppo.Un sistema con 3 punti di fissaggio alla cintura avrebbe ovviato a questa piccolezza. Fortunatamente Stubai ha dotato questo imbrago di un anellino su ciascun cosciale per far passare la punta di una vite da ghiaccio. In questo modo, quello che sarebbe stato l’oggetto più critico da appendere, può essere fissato al meglio senza che causi problemi.In calata il Lux si comporta molto bene; l’altezza della fettuccia misura poco più di 4cm, più che sufficienti a distribuire bene il peso della persona senza provocare dolore o sensazioni di “taglio”. Per essere un imbrago di 160g risulta veramente comodo.Consigliato perL’imbrago Stubai Lux è un buon prodotto per chi è alla ricerca di un imbrago da scialpinismo che privilegia leggerezza e compattezza. Ottimo per tutte le ascese ben al di sotto delle nostre capacità, dove la possibilità di un volo vero e proprio è estremamente remota o per quelle gite che prevedono qualche calata.[prezzo-link prezzo=""70 circa""]"
3984,"DMM Shadow","I rinvii DMM Shadow sono tra i più tecnici per l’arrampicata in falesia o su vie sportive prodotti dall’azienda gallese.Il peso contenuto e la managevolezza li rendono dei rinvii funzionali e performanti.Caratteristiche tecniche:Forgiatura i-beam dei moschettoniSistema di chiusura keylockLeve moschettoni sagomateAmpia e solida fettuccia in nylon ergonomicaBlocca fettuccia in gommaPeso: 103g[link-produttore link=""https://dmmwales.com""]Moschettoni e leve dei rinvii DMM ShadowLa tecnologia costruttiva I-BEAM del moschettone shadow, con la tipica forma ad H, consiste in una forgiatura a caldo che riduce sensibilmente il peso senza intaccare la resistenza del moschettone. Uno degli aspetti più interessanti di questi rinvii DMM è infatti il peso: 103 gr! Sebbene non sia un peso ultralight rappresenta sicuramente un ottimo compromesso tra leggerezza e resistenza all’usura.Costruzione i-beam, con tipica scanalatura ad H vs moschettone tradizionaleLa forma dei moschettoni è la stessa sia dal lato chiodo che dal lato corda. La struttura del moschettone è keylock, senza meccanismi di incastro tra il naso del moschettone e la leva. Ciò evita fastidiosi incastri della corda o dello spit nel naso del moschettone.Lo spazio tra leva e moschettone in fase di apertura è ampia, in linea con i modelli più evoluti sul mercato.Ampia apertura della leva e naso keylockEsempio moschettone non keylockCiò che cambia tra i due moschettoni è la forma delle leve, uno degli aspetti più interessanti di questi rinvii DMM.Nella parte superiore (verso l’ancoraggio) sono presenti tre scanalature che aumentano la prensilità e l’attrito del dito sulla leva.Scanalature sulla leva ancoraggioNella parte inferiore (dove passa la corda) la curva della leva è estremamente accentuata e questo è uno dei particolari che mi ha stupito di più.Questo dettaglio facilità enormemente l’inserimento della corda anche in situazione difficili. E’ sufficiente far scivolare la corda lungo la curva della leva per farla entrare nel moschettone con rapiditàCurvatura della leva corda agevola la rinviataFettucciaLa fettuccia in nylon è disponibile in 3 lunghezze: 12 cm, 18 cm, 25 cm. Personalmente ho avuto modo di testare solo i rinvii DMM da 12 cm.La forma della fettuccia, più larga al centro, è stata appositamente costruita per agevolare la prensione durante il montaggio di un tiro o l’azzeramento di un passaggio.Ampia fettuccia agevola la prensione durante il montaggio di un tiro o azzeramento di un passaggio.Il ferma fettuccia sul moschettone lato corda garantisce il lavoro ottimale del moschettone in tutte le situazioni.Rinvii DMM Shadow, consigliati perQuesti rinvii DMM Shadow dal peso contenuto sono ben costruiti e progettati. La forgiatura a caldo migliora la resistenza del moschettone e la conformazione delle leve lo rende estremamente funzionale. L’ampiezza della fettuccia agevola la prensilità durante il montaggio del tiro in falesia.In definitiva li consiglio a chi è alla ricerca di rinvii solidi e duraturi per arrampicata in falesia e vie lunghe sportive.[prezzo-link link=""https://mountainreview.it/vai/dmm-shadow/""]"
3998,"Montura Vertigo 2","PremessaIl Montura Vertigo 2 è il pantalone di alta gamma per attività invernali e alpinismo in alta quota. E’ lo zenith dei pantaloni tecnici della casa di Rovereto, il più ambito. E non a caso.Un pantalone che ti garantisce di restare asciutto e caldo, non importa quanto freddo faccia intorno o in quanta neve tu stia annaspando.Idrorepellente e traspirante, un connubio perfetto di comodità e robustezza: questo capo non vi farà mai sentire impacciati nei movimenti e vi supporterà nelle vostre uscite per anni.Il pantalone è perfetto per utilizzi invernali e non vi farà mai sentire impacciati nei movimenti.Caratteristiche tecniche dei Montura Vertigo 2Tessuto primario: Thermalite (270 g/mq)Altri tessuti: strong kevlar stretch (240 g/mq) e stretch light (168 g/mq)[link-produttore link=""https://www.montura.it""]Modalità di testIl Montura Vertigo 2 è stato da me testato in svariate situazioni di carattere invernale e primaverile: cascate di ghiaccio a -17 gradi, arrampicata trad, escursionismo, ciaspolate, snowboard-alpinismo ed alpinismo classico. Ci ho anche passato una notte in bivacco a 2280 m. a Febbraio dove le temperature non sono mai andate in positivo. Lo ho anche indossato in escursioni in cui le temperature decisamente non erano rigide.La prova sul campo dei Montura Vertigo 2Il Montura Vertigo 2 presenta in vita un elastico regolabile mediante un cordino elasticizzato. E’ dotato di apertura della patta con cerniera a scomparsa: dettaglio funzionale che risulta addirittura elegante per quanto è ben realizzato.Il dettaglio della cerniera a scomparsa e della regolazione in vitaPer riporre piccoli oggetti si potrà contare su tre tasche con cerniera, due anteriori per le mani ed una posteriore lato destro, tutte quante tengono bene l’acqua e restano chiuse: ho l’abitudine di tenere il telefono in tasca e non ho mai avuto problemi di sorta.Il dettaglio più rappresentativo del Montura Vertigo 2 è il robusto inserto anteriore in poliammide e kevlar elasticizzato: rende il pantalone sufficientemente robusto per resistere all'abrasione da roccia, la vera cartina al tornasole per quanto riguarda la durevolezza di un pantalone tecnico.L’iconografico inserto in poliammide e kevlar con il logo della casa produttrice.Risulta molto traspirante e difficilmente si verificherà pilling, in quanto il tessuto principale (il vero motore di questo pantalone e come ogni motore si apprezza aprendo il cofano, quindi risvoltando il pantalone) è il Thermolite da 270 g/mq. Garzato al rovescio, con caratteristiche 4-way stretch, finitura idrorepellente e resistenza anti-UV UPF 50+.Il Montura Vertigo 2 risvoltatoUn buon lavoro di body mapping rende questo Montura Vertigo 2 davvero confortevole. I designer Montura hanno pensato alla sensibilità delle varie parti del corpo e a quale tessuto sarebbe stato più piacevole al contatto con esse. Vi sentirete a vostro agio come foste in pigiama, ma pronti ad affrontare qualsiasi uscita di carattere invernale.A fondo gamba troviamo la regolazione con zip e soffietto, dotato di inserti gommati nella parte posteriore per grippare sullo scarpone ed evitare che il pantalone si scalzi. Si riesce a infilare sopra uno scarpone da scialpinismo, non penso serva dire altro.Completano la dotazione inserti catarifrangenti per aumentare la visibilità, un’estetica in equilibrio tra classico ed innovativo, con la scritta Vertigo 2 in stampatello sul lato sinistro e logo Montura sul destro.Il pantalone è disponibile in diverse colorazioni per soddisfare anche l'occhio ed in versione -5cm per chi preferisse: presenta la gamba più corta di 5 cm pur mantenendo le taglie invariate.Se devo trovare qualche neo, mi sono accorto che la regolazione in vita tende ad allentarsi un po' dopo poche ore di utilizzo. Su di una fisicità come la mia, non propriamente scultorea, il pantalone tenderà a “calare”: non bene per un top di gamma.La regolazione a fondo gamba serra bene, ma nel corso della giornata tende a scalzarsi dallo scarpone (non dallo scarpone da scialpinismo) permettendo alla neve di entrare: potrebbe essere più efficiente.Nella parte interna della gamba, dove il rampone spesso ci gioca brutti scherzi e va a tagliare il pantalone, è presente una trama in ripstop minimalista; poteva essere un po' più robusta.Vestibilità / calzataSono alto 184 cm, non propriamente uno stecchino. Ho optato per la taglia L con cui mi sono trovato molto bene. Per chi ha un'altezza simile alla mia ma è molto snello consiglio la taglia M.Consigliati perIl Montura Vertigo 2 è davvero all'altezza delle aspettative: perfetto per le attività di alpinismo invernale o estivo in quota, scialpinismo, arrampicata invernale o in quota, utilizzabile anche per cascate di ghiaccio senza particolari problemi. Durante i miei test non ho mai avuto proprio nessun reale problema.Parlando di traspirabilità, non è dotato delle classiche cerniere di aerazione come i tipici capi da scialpinismo, tuttavia non ho mai riscontrato problemi di sudorazione eccessiva: svolge un ottimo lavoro.Consigliato per tutti gli appassionati di outdoor e professionisti che frequentano l’ambiente anche in inverno per attività come alpinismo, sci-alpinismo e ciaspolate. Ottimo anche in estate per salire in quota oltre i 3500 e frequentare ambienti gliaciali.E' un pantalone top di gamma nel suo settore, quindi chiaramente parliamo di prezzi da top di gamma e finiture di qualità elevata: al momento dell'acquisto ritengo che bisogni pensare “compra bene e piangi una volta sola”.La perfezione non esiste chiaramente, tuttavia questo è un pantalone nel complesso spettacolare e che consiglio caldamente per attività invernali, un acquisto di cui non vi pentirete e che utilizzerete per un sacco di anni.[prezzo-link link=""https://mountainreview.it/vai/montura-vertigo-2/""]Si ringrazia caldamente per il supporto fotografico Ardita Ferrari e Giorgio Bason.[mr-cta label=""Consulta la nostra guida!"" url=""https://mountainreview.it/guide/attrezzatura-per-alpinismo-su-ghiaccio/""]Sei alla ricerca di altra attrezzatura per alpinismo?[/mr-cta]"
4029,"Ternua Agile Hybrid M Jacket","Questa giacca Ternua è proposta da un’azienda spagnola di outdoor nata nel 1994 che ho conosciuto quest'anno all'Ispo e che mi ha catturato per qualità della sua offerta e per la sua vision.Ternua in basco significa Terranova (Terre-Neuve) e il nome è un omaggio ai temerari pescatori baschi che sono arrivati fino all'isola di Terranova per pescare, vivendo di sicuro grandi avventure. A questi pescatori è ispirato il logo di Ternua che rappresenta una coda di balena.Ternua pone grandissima attenzione alla sostenibilità: trattamenti DWR ecologici, cuciture etiche Bluesign©, uso di materiali riciclati. C'è un'altra marca, nata prima, che ha la stessa attenzione e che ha come nome un'altra terra mitica: Patagonia. Non penso sia un caso.Caratteristiche tecniche della giacca Ternua Agile HybridMateriali: Warmshell, Warmshell Breathe e Pertex Quantum AirPeso: 313 gLa giacca Ternua Agile Hybrid fa parte della linea Adrenalite: capi con tagli molto atletici, materiali leggeri e destinati a attività outdoor intense.Fin da subito questa giacca cattura per la sua estetica essenziale bicolore: grigio con dettagli in arancione fluo molto visibile.La Ternua per illustrare le caratteristiche dei suoi capi usa due grafici a radar molto efficaci nel rappresentare la destinazione d'uso e le caratteristiche dei capi.In questo caso si vede come questa giacca sia destinata a trail-running e scialpinismo, essendo contraddistinta da grande traspirabilità, rapidità di asciugatura e libertà di movimento. Il punteggio medio sulla resistenza dal vento è dato dal fatto, come vedremo dopo, che la membrana antivento è posizionata solo sul petto e le spalle.La giacca pesa 313 g. in confronto la giacca Crazy idea Neutron - senza cappuccio - pesa 335 g e il Patagonia R1 pesa 312 g.La giacca Agile Hybrid è composta di un tessuto in poliestere con tramatura 3D di Ternua -chiamato Warmshell e Warmshell Breath - progettato per essere caldo e traspirante, ma anche leggero e comprimibile. Petto e spalle della giacca sono protette da una fodera esterna in Pertex Quantum Air: una membrana windproof traspirante. Il trattamento DWR ecologico la rende anche idrorepellente. In questa membrana esterna sono ricavate due tasche pettorali molto comode.Il taglio della giacca è molto slim, aderente. Come forma ricorda molto la giacca Pull Neutron di Crazy, rispetto alla quale però la Ternua usa una costruzione più semplice: meno cuciture, meno collage di colori, risultando comunque altrettanto aderente. Questo spiega anche il peso minore.La giacca Ternua Agile Hybrid si apre per intero con una zip YKK grossa, molto rapida da aprire e chiudere e che mai si impunta, quando si corre o si scala avere una zip facile da azionare con una mano è fondamentale.Il capo è infine accessoriato con un elastico in vita per stringerlo e un cappuccio non regolabile, ma giusto, che riesce ad adattarsi anche sotto il casco.Modalità di testHo usato questa giacca per circa quindici gite consecutive di scialpinismo, nessun lavaggio nel mezzo. Temperature varie da -10 °C a +15°C. Provata sia con il bel tempo che con la bufera. L'ho usata anche in una scalata primaverile.Vestibilità della giacca Agile HybridPer me che sono alto 1,73 m di corporatura magra la taglia M, va perfetta. Le maniche sono ben aderenti e lunghe a sufficienza, anche se non riesco a usare gli occhielli per il pollice, troppo stretti e corti per me.La prova sul campoNelle gite di scialpinismo in salita usavo solo la giacca Ternua Agile Hybrid con sotto un intimo a manica lunga. Quello che mi ha davvero sorpreso di questa giacca è la membrana anteriore Pertex Quantum Air: quando da sudato mi fermavo e tirava vento, non sentivo mai freddo. Davvero un bel comfort, senza però andare a discapito della traspirabilità.Altra cosa che mi è ha sorpreso è stato il cappuccio: quando fa veramente vento e freddo, mettendolo in testa si riesce a isolare meglio la parte posteriore del collo, nella quale ci sono molti recettori di temperatura che determinano la sensazione globale di freddo del nostro corpo.Quando si sale con le pelli si apprezza la grande libertà di movimento di questa giacca. Da questo punto di vista è perfetta anche per scalare o correre.La posizione delle tasche è giusta: si aprono e chiudono bene e accolgono un cellulare da 5"" e barrette senza problemi.Anche dopo moltissime gite, senza lavaggi nel mezzo, questa giacca non ha prodotto odori, segno che i trattamenti antibatterici e la qualità dei materiali sono di livello. Poi un lavaggio a 30 °C per capi delicati con detersivo normale e torna come nuova.Consigliata perLa Ternua Agile Hybrid è perfetta per scialpinisti e trail runner che amano i secondi strati essenziali, ma con protezione contro il vento. Con questo strato non serve più un’ulteriore giacca antivento leggera, a patto che non ci si fermi per troppo tempo.Per sfruttare al meglio la sua membrana antivento bisogna usare la Ternua Agile Hybrid da sola, di sicuro non la userei sotto un piumino o un guscio in giornate più fredde o ventose.Non consigliata per chi cerca secondi strati caldi e pesanti.Il prezzo è allineato alla concorrenza e pone la giacca Ternua Agile Hybrid come una buona scelta per chi cerca alte prestazioni.[prezzo-link prezzo=""170""][mr-cta label=""Vai alle recensioni!"" url=""https://mountainreview.it/recensioni-attrezzatura/scialpinismo/""]Stai cercando prodotti e attrezzatura per lo scialpinismo?[/mr-cta]"
4060,"Topo Ultraventure Pro W’S","PremessaLe Topo Ultraventure Pro W’S sono scarpe adatte alle donne cui piace percorrere lunghe distanze: sia di corsa, che camminando. L’azienda le ha pensate come scarpe ibride, utilizzabili sia per il trail running sia per quello che viene chiamato thru-hiking ovvero l’escursionismo di più giorni zaino in spalla (come l’Appalachian Trail, ad esempio). Il loro miglior utilizzo, resta comunque l’ultrarunning.Caratteristiche tecniche delle Topo UltraventurePeso: 233 gDrop: 5 mmIntersuola ZipFoam™ a tre stratiSuola in Vibram® MegagripPiastra di protezione ESS Flexible[link-produttore link=""https://www.topoathletic.com""]Modalità di testHo testato le Topo Ultraventure Pro W’S prevalentemente per allenamenti e lunghi su sentieri larghi e terrosi, in stile americano, ma anche su qualche sentiero più alpino più tecnico. Sono le scarpe che ho usato per ricominciare a correre dopo la stagione di scialpinismo, quindi non le ho “tirate” più di tanto ma piuttosto mi hanno accompagnata dolcemente nella ripresa della forma. Le ho testate da marzo a maggio, a temperature da fredde a miti, quasi sempre in giornate assolate e mai sul bagnato o durante una giornata di pioggia. Ho utilizzato le scarpe anche per brevi avvicinamenti o camminate su sentiero, con carico sulle spalle.Il test sul campo delle Topo UltraventureQuando sapevo che mi sarebbero arrivate delle scarpe da corsa di Topo Athletic mi aspettavo delle scarpe che avrei apprezzato più per le loro caratteristiche che per la loro estetica. Ho dovuto subito ricredermi: le Topo Ultraventure Pro W’S sono belle e non troppo “ingombranti”, caratteristica che esteticamente non ritrovavo in altre calzature del brand.Amore a prima uscitaAppena indossate sono rimasta stupita per quanto sono confortevoli ed ho dovuto trattenermi dall’usarle anche per andare a fare la spesa. In poco tempo sono diventate le mie scarpe preferite per correre su qualsiasi tipo di terreno: infatti la suola in Vibram® Megagrip fa assolutamente il suo dovere.La tenuta è ottima e devo dire che è stato un elemento di sorpresa per una scarpa così morbida e fluida. Brillano sullo sterrato, ma sul tecnico non si fanno certo parlare dietro. Il grip su roccia e sassi è ottimo, su bagnato medio mentre il fango non è il suo elemento, vista la suola poco tassellata.Suola in Vibram® MegagripTopo, adatte a una corsa naturalIl drop di 5 mm, così come la forma della punta, permettono alle dita dei piedi di prendersi il loro spazio nella scarpa e di conseguenza queste caratteristiche invogliano una dinamica di corsa molto naturale.Personalmente io apprezzo particolarmente le scarpe con drop basso e punta larga, perché mi piace correre appoggiando sulla punta e restando reattiva al terreno, cosa che viene decisamente facile con queste scarpe. Per questo motivo l’anno passato ho corso con le Altra Lone Peak, che però sono molto meno ammortizzate e protettive delle Topo.Ammortizzazione e protezioneNonostante il drop basso, Topo non ha tolto nulla in termini di ammortizzazione. L’intersuola ZipFoam™ da una sensazione di fluidità nella corsa e rende la scarpa smooth. La soletta interna in Ortholite aggiunge al pack 5mm di morbidezza in più.Intersuola ZipFoam™La tomaia è leggera e traspirante, ma il piede resta protetto grazie alla piastra di protezione dalla roccia ESS Flexible: in tutte le mie giornate di test non sono mai tornata a casa con un’unghia nera.5 mm di morbidezza con la soletta OrtholiteCalzata delle Topo UltraventureLa misura che ho testato è perfetta per il mio piede, per cui la guida alle taglie sul loro sito è decisamente veritiera. Conoscendo il brand, e sapendo che veste un po’ stetto, ho preso queste scarpe mezzo numero in più di quello che prendo normalmente per correre. La calzata è confortevole, ma non si può dire essere perfetta. Anche se ben allacciata, il piede scivola leggermente nella scarpa. Questa caratteristica a me personalmente non crea problemi, ma runner abituati ad un fit aderente potrebbero non sentirsi a loro agio con questa scarpa. Questo vale anche per la punta spaziosa: non tutti ci sono abituati.Consigliate perConsiglio le Topo Ultraventure Pro W’S a chi cerca una scarpa per macinare chilometri su single o double track in stile americano o chi cerca una scarpa che si possa usare anche per camminare. La vedo bene su distanze superiori ai 60 km, su terreno non troppo tecnico.In definitiva ho trovato queste scarpe molto confortevoli, sicure e leggere. Sono diventate le mie scarpe da corsa preferite per questa stagione.[prezzo-link link=""https://mountainreview.it/vai/topo-ultraventure-pro-w-s/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
4077,"Salewa Alptrek 50 + 10 Ws","Lo zaino Salewa Alptrek 50+10 è un prodotto di fascia alta, con un peso molto ridotto per la sua taglia e capienza e che è stato pensato come zaino versatile per lunghe escursioni in ambienti alpini.L’ho usato per fare un trekking di nove giorni in tenda. Grazie al cappuccio rimovibile si ottiene la versione “+10” dello zaino, che ha una capienza ottimale per un utilizzo di questo tipo.Non mi dilungo sulla qualità di materiali e componenti – fibbie, cerniere, e sistemi di chiusura e regolazione – che funzionano molto bene e sembrano longevi. Passo, quindi, a valutarne la funzionalità e le prestazioni.Trattandosi della prima volta che per fare trekking uso uno zaino specifico (in altre occasioni ho usato zaini da escursionismo o da alpinismo), devo dire che ne ho molto apprezzato alcune delle caratteristiche e degli accessori.Caratteristiche dello zaino Salewa Alptrek 50+10Cinghie di compressione laterale con fibbie che permettono rapido accesso alle due cerniere laterali, entrambe molto utili;Cerniera laterale per accedere al compartimento principale dello zaino;Cerniera laterale per accedere ad una tasca frontale molto piatta ma lunga e larga. Ideale per mettere via libri, cartine, o altri oggetti sottili;Tasche laterali elastiche. Sono quasi invisibili perché sono attaccate al corpo tubulare dello zaino, ma nonostante ciò, si allargano per ospitare una bottiglia d’acqua, una scarpa, etc;smartcaptureCinghie di compressione laterale: la cinghia superiore ha una fibbia che facilita l’accesso alle cerniere laterali. Tasca laterale elastica: piatta, per portare cartine, e gonfia, per portare una borraccia.Una lunga fila di piccole asole nella parte frontale dello zaino. Qui si può attaccare la tasca frontale removibile, si può legare del materiale o, come ho fatto io, si possono appendere i panni da asciugare mentre si cammina…Parapioggia aggiustabile che ho trovato molto superiore ai parapioggia di altri zaini che ho avuto. Ad esempio, sotto pioggia intensa (ma breve), non ho avuto le tipiche infiltrazioni d’acqua all’altezza delle spalle, dove gli spallacci si attaccano allo schienale dello zaino.Anticipando la pioggia, ho messo l’ottimo parapioggia giallo pulcino.Altre caratteristiche dello zaino Salewa Alptrek 50+10, che per il momento ho usato poco ma penso che mi saranno molto utili in futuro, sono:Le fettucce porta-materassino nella parte bassa dello zaino che permettono di portare - per l’appunto - un materassino, oppure un sacco a pelo o una tenda. Le ho messe alla prova il primo giorno del nostro giro per caricare il sacco a pelo (oversize) di un compagno di viaggio ed hanno funzionato perfettamente;Le fettucce porta-materassino mi permettono di attaccare un sacco a pelo in basso allo zaino. La lunga fila di piccole asole (rosa) mi permette di legare attrezzatura e oggetti vari (ad esempio, gli scarponi, i vestiti umidi, etc.) allo zaino.La forma “tubulare” e stretta dello zaino Salewa Alptrek 50+10, che permette di affrontare passaggi esposti, passare in mezzo alle rocce, o portare gli sci;La tasca frontale removibile ed elastica, che può servire per portare un casco o un guscio (per risparmiare peso durante il trekking, l’ho tolto e lasciato a casa).[link-produttore link=""https://www.salewa.com""]Il supporto per i bastonciniLe istruzioni parlano di un “supporto per bastoncini”, che sarebbe un’asola elastica con una fibbietta nella parte anteriore in alto dello zaino. Io questo elastico non l’ho trovato. Comunque, sono riuscita a portare comodamente i bastoncini nella tasca laterale a rete. La mancanza dell’elastico può risultare più molesta se si portano gli sci sui lati dello zaino, perché in questo caso non si può accedere alle tasche laterali.Parlare di sci mi permette di introdurre la valutazione delle prestazioni alpinistiche dello zaino Salewa Alptrek 50+10. Dall’aspetto e dalla descrizione sul sito, risulta evidente che lo zaino può essere usato per alpinismo e scialpinismo.Casco, corda, sci e picozzaIl casco: si può portare comodamente nella tasca frontale removibile ed elastica.Inoltre lo zaino è dotato di una cinghia con fibbia per fissare la corda nella parte alta, allo stesso modo degli zaini di arrampicata o alpinismo.Infine, con l’aiuto delle fibbie delle cinghie di compressione laterale, gli sci si legano molto bene ai lati dello zaino.Per la piccozza il discorso è più lungo.Test fatti in casa: casco, corda, sci, e impostazione sci + piccozza.Le piccozze si possono fissare con la becca verso l’alto, passando il manico attraverso una piccola asola, formata da una fibbia sulle cinghie di compressione laterale (il mio zaino Millet Ubic ha un sistema simile).Lo svantaggio è che diventa più complesso portare nello stesso tempo sci e piccozze. Bisogna un po’ smanettare, ma trattandosi di un bisogno tipico da inizio gita (prima della neve), ci può anche stare. Inoltre portare la piccozza con la becca verso l’alto richiede un po’ più di attenzione verso sé stessi e gli altri, ma anche questo ci può stare.A sinistra: momento in cui scopro che la becca della piccozza non si riesce ad infilare nei buchi che sembravano fatti apposta per questo scopo… A destra: piccozza saldamente legata con la becca verso l’alto.A proposito di comfortAvendo già parlato delle caratteristiche “trekking” e “alpinismo” dello zaino, manca solo parlare del comfort.Lo zaino ha due caratteristiche mirate a renderlo comodo. Uno è il sistema Dry Back Custom, che permette una buona aerazione dei punti di contatto tra lo zaino ed il corpo e permette anche di aggiustare la lunghezza dello schienale.L’altro è l’insieme di accessori per regolare il fit dello zaino: le cinghie per regolare gli spallacci e il carico, la fascia vita, e la cinghia pettorale elastica. Questi due sistemi (dry back + cinghie) sono poi abbinati a delle istruzioni chiare e precise su come usarli, creando un vero “kit” di comfort.Malgrado questo notevole sforzo della Salewa, ho incontrato dettagli migliorabili che passo a descrivere.Durante gli ultimi quattro giorni del trekking, l’angolo superiore della struttura semirigida di supporto dello zaino, ha fatto una dolorosa pressione contro la mia spalla sinistra. Attribuisco questo problema a due cambiamenti rispetto ai giorni precedenti: avevo tolto e rimesso il cappuccio removibile, e avevo svuotato un po’ lo zaino. Infatti, il cappuccio removibile mi aveva già causato disagi simili su altri zaini.Credo che l’insegnamento da trarre da questa mia esperienza molto particolare sia che bisogna fare più attenzione al cappuccio removibile come parte delle caratteristiche di comfort dello zaino, anche parlandone nelle istruzioni.In un’unica foto, il meglio e il peggio dello zaino in termini di comfort. Il meglio: (1) sistema dry back custom e (2) le cinghie per regolare il carico. Il peggio: (3) l’angolo superiore della struttura, che mi ha martellato la spalla per quattro giorni, e (4) la cinghia per legare la corda che esce da sotto il cappuccio e spesso s’infila tra schiena e zaino.Altri due dettagli da migliorare sono:La cinghia della fascia vita, che non ha asole per raccogliere la parte che avanza (non si risolve con un nodo perché la cinghia è troppo larga). Se, come a me, vi avanzano 25cm a lato, avrete due cinghie che penzolano e s’infilano scomodamente tra le gambe.La cinghia per portare la corda che, se non si chiude e si stringe correttamente, penzola indietro e può andare ad infilarsi scomodamente tra schiena e zaino.ConclusioniLo zaino Salewa Alptrek 50 + 10 si è dimostrato, tutto sommato, un ottimo zaino da trekking. Grazie alle ampie possibilità di regolazione e ai numerosi accessori è una soluzione versatile anche per utilizzi più impegnativi, come tour di scialpinismo.Resta qualche dettaglio da migliorare a livello di comfort. Ma trattandosi di trekking, il comfort è sempre migliorabile…[prezzo-link link=""https://mountainreview.it/vai/salewa-alptrek-50-10-ws/""]"
4095,"Lorpen Ski Light e Ski Superlight","PremessaNegli ultimi mesi di questo inverno ho avuto modo di provare due paia di calze Lorpen da sci: le calze Ski Light e le calze Ski Superlight. Entrambi i modelli rientrano nella collezione Wintersport di Lorpen ed il modello Superlight non è altro che l’evoluzione più leggera del modello Ski Light.Calze Lorpen Ski Light di colore rosso e calze Lorpen Ski Superlight in grigio, prima e dopo l’unboxing.Caratteristiche tecniche delle calze Lorpen Ski Light e Ski SuperlightPeso: 95 grammi Ski Light, 82 grammi Ski Superlight (entrambe taglia M, Eu 38-41)Composizione tecnica: Ski Light 44% Nylon,, 26% lana Merino, 20% Primaloft, 10% Stretch Nylon with Lycra. Ski Superlight 41% Nylon, 31% lana Merino, 18% Primaloft, 10% Stretch Nylon with Lycra.Tecnologia T3Selective layering system (SLS)[link-produttore link=""https://www.lorpen.com""]Differenza costruttiva delle calze Ski Light (a sinistra) e Ski Superlight (a destra).Entrambi i modelli di calze Lorpen testati presentano una costruzione complessa a strati realizzati con diverso materiale (denominata SLS, vedi punto sopra): T1 Primaloft, T2 Lana Merino e T3 in Nylon. Combinando più o meno strati, la calza presenta cuscinetti più spessi sul piede e sulla gamba per una protezione differenziata di queste due zone.Modalità di testLe calze Lorpen sono state utilizzate per uscite di scialpinismo di almeno 1.000m di dislivello, durante la tarda stagione invernale / inizio stagione primaverile. Le ho usate con scarponi da scialpinismoTecnica Zero G Tour Scout W.Non ho potuto testare le calze in piena stagione invernale con temperature più rigide.Le calze Lorpen Ski Light durante un’uscita di scialpinismo.Prova sul campo delle calze LorpenEntrambi i modelli si sono rivelati da subito molto performanti, specialmente il modello Ski Light. In quest’ultimo, la combinazione di diversi strati di materiale permette di avere delle zone più protette di altre. Ad esempio, salendo con gli sci non ho avvertito nessun fastidio nella zona degli stinchi perché ben protetta da un cuscinetto più spesso rispetto alla parte rimanente della calza.Lo stesso cuscinetto si trova anche al di sotto della pianta del piede, esteso dalla punta fino al tallone. Il modello Ski Superlight presenta la stessa tecnologia T3 ma, essendo leggero quasi come una seconda pelle, non presenta tutte le parti inspessite che ha il modello Ski Light. In particolare, viene mantenuto il cuscinetto a protezione degli stinchi ma non quello sotto la pianta del piede.Il modello leggero ha poi un altro vantaggio: quello di essere meno caldo rispetto al modello Light, quindi molto più adatto ad uscite con temperature non troppo basse.Esterno delle calze Lorpen dove si nota subito il cuscinetto a protezione degli stinchi (foto sopra) ed interno delle calze nella zona del cuscinetto (foto sotto).Durante le uscite di scialpinismo il piede è rimasto asciutto, grazie alla differenziazione di materiale ed all’utilizzo della lana Merino. Nel modello Superlight questa caratteristica si apprezza ancora di più, essendo la calza più leggera del modello Ski Light.Una volta indossate, entrambe le calze Lorpen arrivano fino al ginocchio. Non si tratta di calze a compressione, ma risultano aderenti al corpo senza cadere e senza generare irritazioni alla pelle. Anche la cucitura di punta è fatta in modo da non generare alcun tipo di irritazione durante la sciata.Lunghezza e particolare della cucitura di punta.VestibilitàCome molti modelli, le calze Lorpen Ski Light e Ski Superlight vengono vendute per range di taglie. Purtroppo portando il 38 di piede, ho provato le calze cha rientravano nelle taglie 38-41. Tuttavia, credo che il range fino al numero 37 sarebbe stato perfetto.Vestibilità delle calze Ski Light e Ski Superlight.Foto che mostra la taglia 38 della calza modello Ski Light leggermente abbondante sulla caviglia.Consigliato perLe donne che praticano scialpinismo.Il modello Ski Light è consigliato per chi cerca performance ma allo stesso tempo un modello caldo e protettivo. Adatto per sciatrici di tutti i livelli.Il modello Ski Superlight è consigliato per chi cerca un’ottima performance con un modello molto tecnico e leggero. Adatto alle sciatrici più esperte perché sottili e meno protettive rispetto al modello Ski Light.[prezzo-link link=""https://mountainreview.it/vai/lorpen-ski-light-e-ski-superlight/""]"
4122,"Aku Rock DFS Gtx","PremessaLe Aku Rock DFS Gtx sono scarpe basse da approach adatte a chi è alla ricerca di una calzatura tecnica e versatile, da utilizzare su terreni difficili, come lunghi avvicinamenti con passaggi su roccia o vie ferrate dove è richiesta buona aderenza e precisione delle punte.Le Aku Rock DFS si prestano bene anche ad essere utilizzate su lunghi hike od escursionismo evoluto.In azione su sentiero attrezzatoCaratteristiche tecnicheTomaia in pelle scamosciata da 1,6mm + microfibra + Air 8000Fascione laterale in gommaIntersuola EVA a doppia densità + PoliuretanoSuola Vibram Mega Grip con tasselli da 4mmFodera Gore-tex Extended ComfortSottopiede Ortholite anatomico in parte riciclatoSistema di allacciatura Double Fit SystemPeso: 450gr n. 45 al mezzo paio[link-produttore link=""https://www.aku.it""]Modalità di testHo avuto la possibilità di testare Le Aku Rock DFS in più occasioni: facile arrampicata sui torrioni della Grignetta (max IV grado) e sentieri attrezzati come quello della Direttissima in Grignetta.Mi hanno accompagnato anche negli avvicinamenti in falesia, a volte anche lunghi. Quindi mi sento di consigliarle anche nel caso di lunghe escursioni.Vediamo nel dettaglio le impressioni e le particolarità.CalzataUno degli aspetti che più ho gradito di questa scarpa è la facilità con cui si può indossare. Infatti, grazie alla doppia linguetta, è possibile calzarla rapidamente allargandola senza bisogno di slacciarla. Un dettaglio che è tornato utile in situazioni dove occorre passare dalle scarpette d’arrampicata a quelle da avvicinamento.La doppia linguetta agevola la calzata rapidaIl particolare più degno di nota tuttavia è il sistema Double Fit System che da il nome alla scarpa (DFS). Si tratta di un doppio sistema di allacciatura che ha lo scopo di modificare i volumi della calzata, soprattutto nella zona dell’avampiede.Con un unico prodotto Aku ha pensato di integrare ad una funzione “walking”, morbida e comoda, un’altra “climbing” con maggiore sensibilità su roccia, semplicemente stringendo la speedlace per aumentando il rocker in punta.Allacciatura Double Fit System e solida tomaia con porta stringhe rinforzatiLo speed-lace è progettato su una tomaia molto solida con porta stringhe resistenti per garantire la velocità di scorrimento dei lacci. Con un solo e veloce gesto è possibile allentare o stringere tutta la stringa.Per completezza è stato aggiunto un elastico nascondi-lacci in modo da evitare i fastidiosi incastri delle stringhe sugli spigoli rocciosi.Elastico nascondi-lacciIn alcune situazioni si ha la sensazione che lo speedlace sia un po corto, avrei gradito insomma la possibilità di stringere maggiormente la calzata per dare oltre alla sensibilità in punta, anche più consistenza al tallone.La prova sul campoQuando ho letto in rete le caratteristiche tecniche delle Aku Rock ho pensato che il sistema DFS non fosse così performante come pubblicizzato; invece sono rimasto colpito dalla semplicità di utilizzo della doppia allacciatura e dal cambio di sensibilità e di calzata a seconda del setting.Trazione e aderenzaLa suola in MegaGrip Vibram garantisce le necessarie prestazioni di punta su roccia e sentieri tecnici.Inoltre la scelta di aumentare profondità e volume dei tasselli rispetto ad esempio a scarpe similari, come le TX4 di La Sportiva, garantisce buona tenuta anche nel sottobosco e nel fango.Dettaglio della suola megagrip vibramLe prestazioni migliori di questa suola sono su roccia, sia asciutta che bagnata. Motivo per cui le Aku Rock possono essere usate anche durante climbing leggero, ad esempio in uscita dalle difficoltà su vie d’arrampicata classiche, ma anche su sentieri attrezzati e vie ferrate.Trazione della suola su roccia e dettaglio dell’intersuola EVAAmmortizzazione e comfortL’intersuola a doppia densità conferisce due consistenze diverse, una più ammortizzante e l’altra più sensibile, mentre la soletta Ortholite parzialmente riciclata rende la camminata più confortevole. Questi due elementi messi insieme rendono questa scarpa adatta anche a escursioni di media lunghezza.Tomaia e impermeabilitàLa tomaia in pelle scamosciata è la stessa di tante altre scarpe similari presenti sul mercato. La membrana Gore-Tex Extendend Confort, garantisce un discreto rapporto tra impermeabilità e traspirabilità.Per l’uso che ne ho fatto (non pienamente estivo, per lo più primaverile) non ho sofferto significativi surriscaldamenti ai piedi, ma ho potuto sicuramente apprezzare l’impermeabilità camminando spesso in erba bagnata e sentieri umidi.I fascioni laterali e del puntale poliuretanici offrono ottima resistenza alla abrasioni e ai tagli.Consigliato perLe Aku Rock DFS rispondono perfettamente all’obiettivo di offrire una scarpa polivalente, che non dia un buon feeling solo in fase di avvicinamento, ma possa esprimersi al meglio anche su roccia.In azione su rocciaIl Double Fit System è interessante, ma con un sistema Speed Lace un po corto che potrebbe essere rivisto per migliorare ancora di più l’allacciatura.In azione su facili roccetteIn definitiva le Aku Rock DFS sono destinate a tutti gli esigenti alla ricerca di una scarpa versatile che possa offrire ottime performance non solo in fase di avvicinamento, ma anche durante facili arrampicate e vie ferrate o sentieri attrezzati.[prezzo-link link=""https://mountainreview.it/vai/aku-rock-dfs-gtx/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
4139,"Kayland Cross Mountain GTX","PremessaI Kayland Cross Mountain GTX sono scarponi pensati per l’alpinismo leggero, il trekking e le vie ferrate.Offrono grande affidabilità su diversi tipi di terreni: dai percorsi rocciosi e tecnici alla neve o ghiaccio, senza peró tralasciare il confort di camminata su un sentiero escursionistico.Caratteristiche tecniche dei Cross MountainPeso: 1050 g nella misura 47.5Puntale e fascione protettivoIntersuola microporosoMembrana in Gore-Tex Performance ComfortTomaia Textile+SuedeSuola Vibram New MulazModalità di testHo provato il Kayland Cross Mountain GTX durante diverse uscite primaverili in cui la temperatura è variata dai 5 ai 25 gradi con una quota dai 1.000m ai 2.500m.Ho affrontato escursioni in giornata anche molto lunghe (sui 30km) con dislivelli sempre maggiori di 1.000m ed alcuni casi anche sui 1600m. Il percorso è sempre stato misto: partenza su sentiero escursionistico che poi diventava innevato.Gli scarponi utilizzati su un sentiero attrezzatoLa prova sul campo dei Kayland Cross MountainAppena estratto dalla scatola il Kayland Cross Mountain GTX mi ha colpito per la sua forma molto filante. Messi a confronto con scarponi simili ma di altra marca, a paritá di spazio per il piede sull'avampiede, questi scarponi risultano essere nel complesso piú stretti. Avendo io un 47.5 di piede sono abituato a degli scarponi enormi, tozzi. I Cross Mountain invece hanno una linea molto affusolata, non si sono mai rilevati d'intralcio anche in un’occasione in cui li ho tenuti indossati per guidare.Comfort e camminataHo utilizzato i Kayland Cross Mountain GTX per escursioni molto lunghe, con anche 10 ore di cammino senza aver dolori a nessuna parte del piede.Salita al monte MarmontanaLa sensazione di comodità è stata veramente importante per camminare cosí tante ore. Soprattutto sulla parte alta dello scarpone dove dei cuscinetti morbidi ed una linguetta molto imbottita evitano i fastidiosi sfregamenti che a lungo andare possono portare dolori.Dettaglio dell`ammortizzazione attorno alla cavigliaL'assenza di sfregamenti è garantita anche da un'ottimo sistema di serraggio dei lacci composto da due passalacci classici ed una coppia di passalacci autobloccanti che ci permettono di regolare con diversa pressione le due zone del piede.Dettaglio del Sistema di allacciaturaLa forma affusolata dei Kayland Cross Mountain GTX fa in modo che all’interno dello scarpone il piede risulti ben saldo. Non ci sono punti vuoti o punti di pressione.Pur avendo una suola semi-rigida la rullata è gradevole e non stanca la pianta del piede.Buona l’ammortizzazione che mi ha permesso di affrontare discese su sassi e terreno sconnesso ad un passo decisamente sostenuto e senza alcun problema.Dettaglio dell'intersuolaSuola ed utilizzo con ramponiLa suola è una Vibram New Mulaz: pensata per garantire ottimo grip su tutti i tipi di terreni. L`ho trovata molto valida soprattutto sulla roccia e sul fango.È composta da tasselli pronunciati e distanziati che le conferiscono un buon grado di aderenza su terreni fangosi e, allo stesso tempo, buone capacità autopulenti.Dettaglio della suolaDettaglio dell`attacco per un rampone semiautomaticoUna volta montati i ramponi semi-automatici non si ha difficoltà a procedere anche su terreni innevati e ripidi. Qui si apprezza la rigidità della suola e della tomaia in generale, che consente di calzare ramponi in sicurezza anche su itinerari classificabili come alpinistici.Allo stesso tempo però non mi sento di consigliare i Kayland Cross Mountain per percorsi alpinistici particolarmente tecnici e impegnativi. Qui l’angolo di inclinazione della suola, che garantisce un`ottima rullata quando si cammina, diventerebbe uno svantaggio una volta montati i ramponi. Del resto, anche la versatilità di questo scarpone ha un limite, come è ovvio che sia.I kayland cross mountain con un rampone semiautomaticoSostegno e protezioneUn fascione gommato copre quasi per intero il perimetro della calzatura, per poi congiungersi posteriormente nella conchiglia del tallone garantendo un’ottima protezione.Anche la tomaia protegge molto bene da rami e rocce, mi é capitato che un pezzo di legno mi finisse dritto sul piede ma, oltre al naturale dolore dell’impatto, non ho riportato nessun rossore o lesione.L’inserto ALS presente all’altezza dei malleoli aiuta molto nei passaggi rocciosi e nelle vie ferrate a tener ben salda la caviglia.Dettaglio del fascione gommato del sistema ALSTraspirabilità ed impermeabilitàLa traspirabilità di questi Kayland Cross Mountain risulta essere nella media: dopo diverse ore di utilizzo sentivo il piede un po` caldo ma non sudato. Questa media termicità sconsiglia di utilizzarli d’estate a basse quote, ma li rende adatti anche ad ascensioni estive su ghiacciaio.Per quanto riguarda l`impermeabilità non ho avuto problemi: immersi nell’acqua di un ruscello o dopo un paio d'ore a camminare nella neve non è entrata acqua.Dettaglio della tomaiaCalzata dei Kayland Cross MountainPer questi Kayland Cross Mountain GTX ho preso il mio solito numero e non ho avuto problemi di pressioni o dolori durante l’utilizzo. Il mio piede è largo in punta e con un collo pronunciato. Grazie al doppio sistema di allacciatura ho potuto lasciarli un pochino piú aperti sul collo del piede e serrarli con adeguata forza sulla caviglia.Il piede entra senza alcuna difficoltá in quanto la linguetta presenta due soffietti laterali che aumentano lo spazio in ingresso.Lo spazio d'entrata del piede è veramente molto generosoConsigliati perIn vetta al monte MarmontanaI Kayland Cross Mountain GTX sono scarponi versatili, pensati per un utente evoluto che cerca una calzatura “tuttofare” che garantisca sicurezza e prestazioni su terreni molto diversi, dal sentiero tecnico in alta quota fino ad itinerari alpinistici di difficoltà contenuta.Il loro punto di forza risiede nel compromesso tra il comfort di camminata e la stabilità e la sicurezza garantita dalla suola semi-rigida e ramponabile. Un vero ibrido tra trekking e alpinismo. Personalmente li ho utilizzati per sentieri tecnici e vie ferrate anche con lungo avvicinamento, e li utilizzerò per ascensioni semplici in alta quota nel periodo estivo.[prezzo-link prezzo=""220""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
4156,"Climbing Technology Click Up","PremessaIl Click Up di Climbing Technology è un freno manuale assistito, ovvero fa parte di quella categoria di strumenti che coadiuvano nel bloccaggio della corda durante la caduta del proprio compagni di arrampicata.E’ costruito senza parti meccaniche, a differenza, ad esempio, del Grigri di Petzl. E’ un attrezzo pensato per fare sicura al proprio compagno di scalata principalmente in falesia e nelle sale indoor di arrampicata.Caratteristiche tecnicheCostruzione in lega forgiata a caldo, inserti in nylon, supporti di frenaggio in acciaio;Peso: 115 grammi;Per corde intere con diametro 8.6 - 10.5 millimetri[link-produttore link=""https://www.climbingtechnology.com""]Modalità di testE’ ormai da molti anni che la mia curiosità mi porta a provare qualsiasi attrezzo nasca dall’ingegno umano e che permetta di assicurare il nostro compagno di scalata; a casa ho uno scatolone che contiene solamente devices di questo tipo!Al Click Up di Climbing Technology sono particolarmente affezionato perchè è un progetto italiano ormai longevo, e questo, senza retorica, mi piace.Inoltre è un freno progettato in maniera differente rispetto a tutti gli altri freni della stessa categoria. Le mie impressioni di utilizzo si riferiscono ad un periodo molto lungo, da quando è stato messo in commercio sino ad oggi.La prova sul campo del Click UpSi tratta di un freno manuale assistito leggero (pesa un po’ di più del suo concorrente Salewa Ergo Belay, ma di meno del ben noto Petzl Grigri), costruito molto bene.La dimensione è ottimale: nè piccolo nè grosso, in mano ci sta benissimo.La sua geometria gli consente di essere utilizzato praticamente con tutte le corde intere in commercio, anche se a mio avviso, il Click Up da il meglio di sé con corde dal diametro compreso tra 9 e 9.8 millimetri.Il Click Up al lavoroIl set up dell'attrezzo è semplicissimo, grazie anche alle indicazioni presenti sugli inserti di nylon e sul corpo in lega.Uno dei grandi pregi del Click Up è che in caso di scorretto set up, ovvero montandolo al contrario, permette comunque di frenare e calare a terra il compagno come un normale secchiello da arrampicata, perdendo solamente la sua azione bloccante.Questa prerogativa pressoché unica nel campo dei freni assistiti è a mio avviso un vantaggio notevolissimo, in un ambito in cui gli errori si possono pagare a caro prezzo.Il set up del Click Up è molto sempliceIl moschettoneIl freno va utilizzato necessariamente con il moschettone Concept SGL HC di Climbing Technology, che è parte integrante del progetto. Il diametro del moschettone, 12 millimetri, ed il profilo della base larga, perfettamente cilindrico, sono necessari per l’azione bloccante.È proprio questo che rende differente il Click Up dagli altri freni manuali assistiti per i quali non è richiesto un moschettone dal profilo e diametro particolari.Il moschettone Concept SGL HC di Climbing Technology fornito assieme al Click Up, in lega leggera forgiato a caldo, realizzato con speciale anodizzazione dura anti-usura e sistema di blocco per l’anello di servizio dell’Imbrago.Il moschettone può scorrere all’interno del freno posizionandosi in 2 modi. Il primo è quello di utilizzo per dare corda (chiamato “click down”), nel quale il moschettone è trattenuto dal piccolo naso presente all’interno del freno. Il secondo è quello di blocco (chiamato “click up”), nel quale il moschettone va a posizionarsi nella strozzatura superiore del freno comprimendo di fatto la corda contro il moschettone stesso e determinando così il blocco immediato della corda.Nel passaggio dalla posizione click down a click up, il moschettone, passando sopra il piccolo naso presente nel centro del freno, emette caratteristico “click”. Il rumore che da il nome all’attrezzo stesso!La posizione “click down” per dare cordaLa posizione di “click up” di blocco della cordaFunzionamento e utilizzo del Click UpL’utilizzo dell'assicuratore è intuitivo ed immediato: lo si usa come un normale freno manuale, il classico secchiello, tenendo sempre la mano sul lato libero della corda.E’ estremamente fluido nel dare corda grazie alla sua geometria. Il moschettone infatti tiene il Click Up distanziato dalla corda, senza interventi che invece sono richiesti per tutti gli altri freni manuali assistiti, evitando così impuntamenti o blocchi nel dare corda.In caso di caduta del compagno, il moschettone abbandona la posizione di “click down” scorrendo dentro la guida interna del freno, e si mette in posizione di “click up”, bloccando istantaneamente la corda ed emettendo il caratteristico suono.Gestione della calataLa calata del compagno con il Click Up necessita di un po’ di pratica per regolare la velocità di discesa, pur essendo abbastanza intuitiva. È infatti sufficiente spingere verso il basso la parte alta del Click Up e contemporaneamente spingere verso l’alto la parte opposta del freno per iniziare a calare il proprio compagno, andando a modificare così l’angolo tra il Click Up ed il suo moschettone.La calata del compagno è abbastanza intuitiva ma necessita di apprendistato per determinare la velocità di discesaL’utilizzo in top-rope del Click Up è perfetto; il freno infatti lavora sempre in modalità “click up”, ovvero con corda sempre bloccata, e quindi è pressoché impossibile commettere errori.Una nota importante sull'utilizzo: fate attenzione all’usura del moschettone! Esso infatti è l’unica parte del freno soggetta ad attrito, in quanto il sistema di bloccaggio e calata prevedono lo sfregamento della corda contro il moschettone. Nonostante il trattamento di anodizzazione dura a cui è sottoposto, il moschettone tende a segnarsi nel corso del tempo diminuendo l’effetto bloccante sulla corda. Non esitate dunque a sostituirlo ai primi segni di consumo.Il moschettone del Click Up è soggetto ad usura, come è possibile vedere dal solco presenteConsigliato perIl Click Up di Climbing Technology mi è piaciuto dal primo utilizzo. La sua leggerezza unita alla semplicità d’uso ed alla mancanza di impuntamenti nel dare corda lo ha reso il freno che uso più di frequente.Lo consiglio dunque a tutti coloro che vogliono un freno assistito da usare in falesia molto veloce nel dare corda. Io lo uso senza problemi anche su vie sportive a più tiri ben attrezzate, grazie alla sua leggerezza ed ergonomia.Ma sicuramente la categoria a cui lo consiglio maggiormente è quella dei neofiti che si avvicinano alla falesia ed alle sale indoor di arrampicata. La sua sicurezza e la possibilità di utilizzo anche se montato in maniera scorretta sono un punto di favore di gran pregio.[prezzo-link link=""https://mountainreview.it/vai/climbing-technology-assicuratore-click-up-kit-plus-blue/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
4345,"Stubai Ice Axe Tour Ultralight","PremessaTorniamo con il materiale Stubai per completare il kit leggero della collezione da ghiacciaio e scialpinismo della casa tirolese, Dopo i ramponi Crampon Light testiamo quindi la piccozza Stubai Ice Axe Tour Ultralight in alluminio.Caratteristiche tecnichePicca classica da ghiaccioLunghezza manico: 52 cmPeso: 343 g (senza dragonne)Dragonne inclusaLa piccozza Ice Axe Tour Ultralight è il modello tutto alluminio della produzione di Stubai.Questa picca è di tipo 1, ovvero concepita per un uso meno gravoso rispetto alle picche di tipo 2, in cui rientrano ad esempio tutte le picche da piolet traction (le riconoscete in questo caso perché sono marcate con una T).Sulla bilancia questa picca fa 343 g , laddove la Grivel da 50 cm con becca in acciaio e manico in alluminio fa 460 g , ma se poi prendiamo la Petzl Ride, allora siamo a 240 g per 45 cm di manico.Per quanto il manico della piccozza Stubai sia più lungo delle due picche di confronto vediamo che il peso si posiziona a metà tra ultraleggero e picca con becca in acciaio. Il nome Ultralight è forse un po' troppo ottimista.Si presenta con un look classico, manico dritto e liscio in alluminio verniciato senza punta in acciaio finale.La becca è in alluminio forgiato, laddove la paletta posteriore è ricavata con una piega. Tutto ciò crea una becca molto generosa nelle dimensioni.Infine la testa della picca è corredata da una fettuccia per la mano: classica dragonne.A corredo della piccozza Stubai non sono date protezioni per la becca o il puntale.Una mancanza grave è che sulla picca ricevuta per test non ho trovato la marcatura CE: di fatto senza questa marcatura questo prodotto non potrebbe essere immesso sul mercato. Spero che questa assenza sia legata al fatto che il prodotto ci è stato fornito in test (pezzo prototipo).La Stubai ci ha fornito comunque la Dichiarazione di Conformità che dimostra che il prodotto è stato prodotto in accordo alle norme vigenti. Ricordate: la marcatura CE del materiale da montagna attesta che questo è stato progettato e costruito secondo norme internazionali ed è stato verificato da un ente terzo a garanzia della nostra sicurezza.Modalità di testHo usato questa picca nelle gite di scialpinismo primaverili, soprattutto su creste e facili canali.La prova sul campo della piccozza Stubai Axe UltralightLa piccozza Stubai Axe Ultralight ha una forma dritta, classica, molto adatta quindi a percorrere pendii innevati o ghiacciati, ma non per muri più verticali. Grazie alle generose dimensioni della becca, la presa sulla testa è molto sicura. Invece la presa sul liscio manico non è così salda, mancando un inserto antiscivolo in gomma o un texture sabbiato che aumenti l'attrito senza impatto sul peso.Inoltre, la becca generosa può essere piantata su ghiaccio con forza, offrendo un sostegno solido. La paletta è molto larga e solida, permettendo di scavare con facilità gradini su neve o ghiaccio.La dragonne a corredo è molto robusta e regolabile, ma come tutte le dragonne classiche non può essere usata come fettuccia per eseguire manovre di calata o di recupero.La lunghezza del manico di 52 cm è un po' eccessiva per portarla sullo zaino da scialpinismo, anche se è molto comoda per camminare su pendii non troppo ripidi. Stubai sfortunatamente non offre misure più corte in catalogo, questa è la più corta poi si va a 59 e 66 cm.Consigliata perCome nel caso dei ramponi Crampon Light , se si cerca una picca in alluminio solida e mediamente leggera, allora la scelta della piccozza Stubai Axe Tour Ultralight è giusta, altrimenti il mercato offre alternative più performanti come forme e peso. La raccomando per scialpinismo e progressione facile su ghiacciaio.I rating rispecchiano i risultati della prova sul campo: buona su progressione classica, non efficace in piolet traction visto il lungo e dritto manico, ottima per scalinare. Per il peso se il confronto fosse fatto solo tra le picche in alluminio allora il risultato sarebbe davvero mediocre, ma confrontando con tutte le picche sul mercato il risultato è buono.[prezzo-link prezzo=""62""]"
4355,"Scarpa Triolet GTX","PremessaLo sappiamo bene, il prodotto definitivo non esiste, specialmente in un ambiente come questo dove ogni giorno le aziende cercano di inventare nuovi prodotti sempre più specifici. Scarpa Triolet Gtx esula un po’ da questo discorso. Rimanendo comunque uno scarpone molto tecnico, non si propone come il nuovo punto di riferimento per il cascatismo estremo o come soluzione in stile fast and light per impegnative creste estive.E’ invece il mulo, il tuttofare, che per antonomasia non brillerà mai davvero in nessun campo, però riuscirà egregiamente a giocarsi ogni partita.Caratteristiche tecnicheSottopiede di montaggio Pro Fiber XT20 per conferire comfort, durabilità e strutturaAllacciatura speed lacing di nuova concezioneSuola Pentax xt e battistrada Vibram MontTomaia in pelle scamosciata Perwanger da 3mmFodera in Gore-Tex Performance ComfortPeso: 815 gr taglia 42[link-produttore link=""https://www.scarpa.net""]Modalità di testGli scarponi in questioni li ho da un bel po’ di tempo, mi hanno accompagnato in scenari molto diversi tra loro come il cascatismo (2 stagioni), alpinismo invernale, , ciaspolate e 4.000 estivi. In linea di massima lo Scarpa Triolet GTX è uno scarpone di cui mi fido molto ed uso senza problemi da novembre ad aprile ed in estate ad altitudini notevoli.In estate a quote inferiori preferisco utilizzare scarponi più leggeri e traspiranti.La prova sul campo degli Scarpa Triolet GTXScarpa Triolet GTX nasce come scarpone tre stagioni ma gli si può chiedere ben di più: dal classico 4.000 a luglio alla cascata di ghiaccio a febbraio, passando per canali di neve, ciaspolate e creste.Partiamo dalla tomaia: 3 mm di pelle scamosciata abbinati ad una membrana in Gore-Tex Performance Comfort assicurano un eccellente isolamento dagli agenti esterni. La mancanza della ghetta integrata ci fa comprendere il carattere polivalente dell’articolo. Un importante fascione in gomma rende maggiormente tenace lo scarpone.La tenuta termica è buona: l'ho testato ampiamente anche su cascate e si riesce ad utilizzare. Non è uno scarpone propriamente invernale, perciò risulta un po’ freddo d’inverno ed un po’ caldo d’estate, come molti altri scarponi che utilizzano la membrana Gore-Tex Performance Comfort e con tomaia in pelle scamosciata. Nel complesso è un vantaggio se si vuole considerare un utilizzo tecnico a tutto tondo.Il peso è di 815 grammi al mezzo paio in taglia 42, quindi abbastanza pesante. È tutta robustezza che si apprezzerà con l’utilizzo prolungato nel tempo.La suola è la Pentax XT di Scarpa con inserti in PU ed EVA di diverse densità per garantire un buon comfort in camminata (soprattutto su terreni morbidi) senza rinunciare ad un ottimo supporto, abbinata ad una mescola in Vibram con presenza di climbing zone anteriore ed aree differenziate per agevolare spinta e frenata. La rigidità della suola è elevata senza essere assoluta, permettendo così a questi scarponi di essere anche abbastanza “camminabili”.L’attacco per rampone semi automatico completa la dotazione e non causa mai problemi: mai riscontrata nessuna criticità o mancanza di stabilità nè in alpinismo nè su cascate di ghiaccio.La rigidità della suola conferisce un ottimo supporto in arrampicataInteressante l’allacciatura: mediante ganci di regolazione auto bloccanti permette di avere regolazioni distinte tra parte superiore ed inferiore. Nella parte inferiore (praticamente un marchio di fabbrica di Scarpa) l’allacciatura è allungata per avere la massima efficacia nella regolazione. I passanti sono in acciaio leggero e plastica: buon connubio di leggerezza e durevolezza.L’allacciatura speed lacingCalzata degli Scarpa Triolet GtxDi sneakers porto il 44 e mezzo, con lo Scarpa Triolet GTX ho optato per il 45. La calzata è abbondante nella parte destinata ad ospitare la pianta del piede, si consiglia di provarlo con doppia calza, con cui mi trovo decisamente bene. Se si sente il tallone che sfrega suggerisco di creare una sorta di imbottitura in garza sul piede, in questa maniera arrivo ad indossarlo anche 12 ore consecutive.Consigliato perIl prodotto è assolutamente valido e tecnicamente molto avanzato. In un mondo dove tutto tende al settoriale ed iper-specifico Scarpa Triolet Gtx rappresenta una scelta controcorrente!Creste, misto, trekking impegnativo, escursionismo su ghiacciaio, vie ferrate, cascate, 4.000: per ognuno di questi ambienti esistono scarponi specifici migliori, ma col Triolet puoi approcciarti (e non solo) ad ognuna di queste pratiche senza grossi problemi.Chiaramente la coperta è corta: come si è già detto prima, in cascate stando molto fermi in sosta si sentirà un po’ freddo e d’estate si tenderà a sudare. La rigidità della suola ci permette di scalare e anche di camminare, anche se in commercio esistono scarponi più camminabili o più di supporto.Lo scarpone è pesante, perciò un po’ più affaticante nell’utilizzo, tuttavia sarà davvero difficile che si rovini rapidamente come invece modelli molto più leggeri tendono a fare. Il paio da me testato ha molti segni evidenti di ramponate, tuttavia va ancora benissimo e tiene perfettamente l’acqua. Perfetto per chiunque voglia uno scarpone molto polivalente per affrontare terreni d’avventura di varia natura.[prezzo-link link=""https://mountainreview.it/vai/scarpa-scarponi-triolet-gtx-uomo-tonic-eu-46-5/""][mr-cta label=""Consulta la nostra guida!"" url=""https://mountainreview.it/guide/attrezzatura-per-alpinismo-su-ghiaccio/""]Sei alla ricerca di altra attrezzatura per alpinismo?[/mr-cta]"
4378,"Dolomite Crodarossa Pro GTX 2.0","PremessaLa Dolomite Crodarossa Pro GTX 2.0 è uno scarpone di media altezza, leggero, da approach e ferrata. E’ pensato per coloro che si muovono su diversi tipi di terreni (dalla roccia al sottobosco) per avvicinarsi alle vie di arrampicata in montagna ed in falesia, e desiderano avere una scarpa sensibile ma robusta al tempo stesso.La Crodarossa nel suo ambiente naturale in montagna. Caratteristiche tecnicheTomaia: tessuto Superfabric® resistente, microfibra rivestita in poliuretano, tessuto elasticizzatoFodera Gore-Tex impermeabileCalzata Close FitSuola Vibram® Winkler EVO, mescola MegagripSoletta EVA stampataSistema di allacciatura rapidoPeso verificato: 554 grammi calzatura singola taglia 42[link-produttore link=""https://www.dolomite.it""]La Crodarossa al test della bilancia. Modalità di testHo testato le Dolomite Crodarossa Pro per circa 3 mesi nei quali ho effettuato avvicinamenti a vie di roccia in ambiente, a falesie, passeggiate tecniche anche veloci con dislivello di circa 1800 metri, e qualche arrampicata non difficile. Sono riuscito a pestare anche un po’ di neve più che altro per avere idea della termicità dello scarpone. Dunque un po’ di più del classico approach.La Crodarossa sul test lungo: 1800 metri, in cima a punta Chaligne.Prova sul campoSo che non si dovrebbe dire, ma per le scarpe da approach ho sempre preferito la versione medio-alta a quella bassa. E’ un mio limite psicologico, ma per come sono ridotte le mie caviglie dopo anni di distorsioni, mi sento meglio quando ai piedi ho una scarpa che mi protegge un po’ la caviglia. Si tratta di una sensazione, lo so, ma è così!Sono rimasto stupito dalla facilità di calzata della Dolomite Crodarossa: in un istante sei dentro, allacci in maniera precisa, e vai; nessun problema! Sarà per la tomaia in parte elasticizzata Sarà per la fodera in Gore-Tex anch’essa leggermente elasticizzata. Sarà sicuramente per la linguetta in neoprene che si adatta perfettamente al collo della caviglia.Ma più che mettere uno scarpone da approach e ferrata sembra di indossare una scarpetta da trail running.L’interno della Crodarossa, calzata close fit, linguetta in neoprene, tutto ben realizzato, a garanzia di un'eccellente fasciatura del piede e sensibilità generaleOttima e veloce calzabilità, grazie anche allo spazioso collo ed al generoso anello posteriore. Un solo gancio superiore per la chiusura, ma è più che sufficiente per ottenere la regolazione voluta, velocemente.Resta comunque uno scarpone tecnico grazie anche alla suola con indice di flessione medio. Tuttavia l’impressione che si ha con la Crodarossa è di avere ai piedi una scarpa estremamente fasciante, comoda e sensibile. Cosa che più di una volta mi ha stimolato ad accelerare e mettermi a correre, invece che camminare!Ad una comodità e sensibilità elevate corrisponde una buona stabilità, coadiuvata anche dalla media altezza alla caviglia.L’ammortizzazione mi è parsa più che buona. Durante la lunga passeggiata verso punta Chaligne, non ho rimpianto scarpe più ammortizzate.L’intersuola a doppia densità in EVA e lo stabilizzatore in TPU sul tallone permettono di avere un buon comfort di marcia con tallone più ammortizzante ed una parte anteriore più rigida a beneficio della stabilità.Anche carico come un mulo, e con un sacco davvero pesante, la Crodarossa è sempre stata lì dove la appoggiavo, senza indugi.Ottima sensibilità e buona stabilità contraddistinguono la Crodarossa: anche a pieno carico, lo scarpone non da segni di incertezza.Incuriosito dalla leggerezza generale dello scarpone, ho provato ad arrampicare un po’ sia in montagna su itinerari facili, sia in falesia, dove ho messo a dura prova la Crodarossa. E ho avuto conferma delle mie impressioni: la suola rigida il giusto, unita ad una discreta mobilità della caviglia, mi hanno permesso di arrampicare egregiamente anche su vie non proprio facili!Un unico neo: se la punta avesse avuto una climbing zone vera, ovvero liscia e senza tassellatura, come la versione bassa della Crodarossa, la Lite GTX 2.0, sarei stato ancora più contento. Questo in quanto avrei potuto sfruttare meglio le doti ottime di aderenza della mescola Megagrip di Vibram.In avvicinamento nel vallone di Rian Cornei, Finale Ligure, luogo d’elezione dei cinghiali: le rocce viscide, le radici ostili e le sporgenze nascoste, letali per le punte dei piedi. non hanno minimamente impensierito le Crodarossa, grazie agli ampi fascioni laterali e all’ottimo puntale, mentre un po’ la cucciola Emma sì…La Crodarossa impegnata sui classici “buchi finalesi”, qui a Cordon Bleu, Rian Cornei, sulla classica “Classic in spit”, 6aLa climbing zone anteriore della Crodarossa: senza la trama a rombi che contraddistingue il resto della suola, ma tassellata.L’impermeabilità della Crodarossa è molto buona ed al tempo stesso anche la traspirabilità. Un po’ meno la termicità, complici anche i materiali fascianti e leggeri.Tuttavia se la prima impressione nella neve la fa sembrare una scarpa “freschina”, in realtà tale sensazione scompare dopo poco tempo. Pur non avendo utilizzato i ramponi per la prova (la Crodarossa accetta i ramponi universali), e considerando la rigidità media, secondo me un utilizzo con ramponi in situazioni di misto facile potrebbe essere più che fattibile.La Crodarossa alla prova nell’umido: neve fusa (30 secondi a mollo), pantano e terreno zuppo di acqua, nessun problema!Ottimo il comportamento della Dolomite Crodarossa in ferrata. Ho avuto modo di percorrere la Béthaz-Bovard in Valgrisenche (Valle d’Aosta) e le Crodarossa hanno confermato le sensazioni già avute arrampicando. La rigidità complessiva dello scarpone consente di non affaticare i polpacci ma al tempo stesso permette di sfruttare bene le asperità della roccia per l’appoggio, mentre la robusta costruzione generale protegge senza problemi da urti accidentali. Sicuramente un ambito, quello della ferrata, in cui la Crodarossa eccelle!Consigliate perQuesti Dolomite Crodarossa da approach mi hanno convinto. Sono un prodotto polivalente a suo agio su terreni tecnici dove protezione, robustezza e sensibilità sono importanti. Perfetti per avvicinamenti a vie in montagna, da portarsi poi nello zaino e da maltrattare nelle ripide discese per risalti e ghiaie (classiche situazioni in Dolomiti!), o semplicemente per andare in falesia. Ottimi per escursioni dove si arrampica un po’ e si pesta anche neve, così come per ferrate e sentieri attrezzati. Ottimi anche per semplici passeggiate nei boschi, dove la leggerezza e traspirabilità non li fanno sentire neppure ai piedi.[prezzo-link link=""https://mountainreview.it/vai/dolomite-crodarossa-pro-gtx-2-0/""]"
4442,"Demon Outdoor","PremessaI Demon Outdoor sono occhiali con ottime lenti, comodi, e dotati di accessori utili. Studiati per l’alpinismo d’alta quota o l’utilizzo invernale, in ambiente innevato, ovvero per le condizioni che mettono maggiormente alla prova i nostri occhi.Mi è capitato di usare occhiali con lenti fotosensibili con filtro da categoria 2 a categoria 4 ma, più di una volta, il filtro categoria 4 esisteva solo sulla carta. Nel caso dei Demon Outdoor è assolutamente reale e, in questo inverno così “generoso”, più volte ho ringraziato di averlo.Caratteristiche degli occhiali Demon OutdoorPeso: 29g (senza accessori)Filtro lente: da cat. 2 a cat. 4Materiale montatura: TR90 UltralightAccessori: Cordino elastico, astuccio rigido e spugnetta parasudore.[link-produttore link=""https://www.demonoutdoorsunglasses.com""]Modalità di testHo usato gli occhiali Demon Outdoor per attività scialpinistica, indossandoli sia in salita sia in discesa, e per attività alpinistica.La prova sul campo dei Demon OutdoorGli occhiali Demon Outdoor sono un modello per uso alpinistico con qualche “optional” che non tutti gli occhiali hanno.Gli occhiali vengono venduti con l’astuccio rigido, che sicuramente è un accessorio “salvavita” indispensabile per quando li riponiamo nello zaino.Una volta indossati, la prima sensazione che ho provato è di perfetto adattamento al viso. Pur non avendo alette che si possono aggiungere o togliere, filtra pochissima luce lateralmente.Questa mia prima impressione si è confermata andando su ghiacciaio a fine aprile / inizio maggio con giornate di sole senza una nuvola. Già dopo poco tempo ci si dimentica di averli addosso ed il filtro categoria 4 fa il suo lavoro.Usandoli sciando, anche a velocità sostenute, offrono un’ottima protezione dall’aria.Ovviamente un occhiale con lenti fotosensibili deve essere valutato in diverse situazioni e, benchè ritengo che la massima resa la si ottenga in situazioni di sole (cat 3 e 4) il Demon Outdoor ha una resa eccellente anche in condizioni bassa luminosità. Non lo userei per un trail nel bosco ma sicuramente può essere usato senza nessun problema camminando.L’ottima qualità delle lenti è confermata anche dalla capacità di non appannarsi: mai avuto problemi, anche dopo aver sudato con temperature al di sotto dello zero.la spugnetta applicata sulla montaturaGli occhiali Demon Outdoor vengono venduti con una speciale spugnetta che si integra perfettamente nella montatura. Questa spugnetta è pensata per chi suda parecchio, assorbendo il sudore senza che questo crei problemi alla vista.Fortunatamente non ho mai avuto questo problema ma, avendo provato gli occhiali con la spugnetta montata, posso dire che pur allontanando leggermente la lente dall’occhio non crea alcun problema. Sicuramente è un accessorio molto interessante!Immancabile, per un occhiale da alpinismo, è il cordino elastico; quello dei Demon Outdoor si fissa mediante due clip alle astine piuttosto robuste e ben progettate. Onestamente non mi ha convinto molto. Decisamente troppo lungo e con una “pallina” di regolazione che tende a tirare i capelli e che da un po’ fastidio se usata con casco, cappelli o fasce.Avrei sicuramente preferito una fascetta elastica, regolabile mediante una piccola fibbia, in modo da non avere un anello di lasco.Interessante anche la possibilità di abbinare delle lenti correttive, per chi avesse questa necessità.Consigliato perIl Demon Outdoor è un occhiale specifico per alpinismo e scialpinismo ma non è un’occhiale dedicato solo all’utilizzo su ghiacciaio. Grazie alla fotosensibilità delle lenti si può usare tranquillamente anche nelle giornate con meteo variabile e risulta di utilizzo versatile anche per escursionismo a quote più basse.[prezzo-link link=""https://mountainreview.it/vai/demon-occhiali-da-sole-outdoor-mirror-cat4-matt-black-green-smoke-revo/""][mr-cta label=""Vai alle recensioni!"" url=""https://mountainreview.it/recensioni-attrezzatura/alpinismo/""]Stai cercando prodotti e attrezzatura per l’alpinismo?[/mr-cta]"
4454,"Kayland Alpha Knit GTX","PremessaLe scarpe Kayland Alpha Knit GTX si collocano in un segmento di mercato al confine tra tre categorie: trekking, avvicinamento e trail running. Personalmente non ho rilevato nessuna caratteristica propria del trail running in queste scarpe, decisamente più evidenti sono le caratteristiche riferibili alle prime due categorie elencate. Anche se con dei limiti importanti sulla suola.Caratteristiche tecniche delle Alpha Knit GTXPeso: 345g (singola scarpa mis. 43)Membrana: Gore-Tex Invisible FitSuola: Vibram MultiverseSistema di allacciatura: rapida con blocco lacci integrato.[link-produttore link=""https://www.kayland.com""]Modalità di testHo usato le Kayland Alpha Knit GTX su qualsiasi tipo di sentiero, dai più facili con fondi morbidi, ai più accidentati con passaggi su roccette. Ho voluto testarle cercando le condizioni di clima più vario possibile, dal caldo asciutto al freddo umido/bagnato in modo da verificare sia la traspirabilità della membrana, sia la risposta della suola.La prova sul campo delle Kayland Alpha KnitDopo aver letto la descrizione della casa produttrice ero molto curioso di provare le Alpha Knit e non nascondo che ero un po’ scettico visto che si parla di una scarpa che dovrebbe essere la fusione di tre mondi diversi: il trail, l’escursionismo leggero e l’avvicinamento.Materiali e comfortAl primo contatto la scarpa mi è sembrata davvero molto ben realizzata, con materiali di alta qualità e robusti ma allo stesso tempo sorprendentemente leggera.Una volta indossata si percepisce subito che il piede viene avvolto perfettamente, senza spazi vuoti e compressioni: un po’ come una calza!Molto comodo il sistema di allacciatura studiato per facilitare l’ingresso del piede sfilando la stringa da un passante che, una volta rimessa la stringa in sede, blocca perfettamente il tutto. La linguetta, pur essendo molto sottile, contribuisce in modo determinante alla sensazione di comfort, anche con stringa molto tirata.Impermeabilità e traspirabilitàOttimo anche il materiale che costituisce la tomaia. Qui è applicata una membrana Gore-Tex laminata che permette di eliminare pieghe e grinze che durante il movimento potrebbero generare dei fastidiosi punti di pressione sul piede. Ottima l’impermeabilità, testata anche in condizioni gravose, e devo dire che sono rimasto colpito anche dalla traspirabilità. Pur essendomi ormai abituato ad utilizzare scarpe non impermeabili e quindi molto traspiranti, la sensazione di asciutto che ho provato è stata davvero sorprendente, nonostante le temperature.SuolaLa parte che più mi ha incuriosito è stata la suola; da subito mi è sembrata realizzata con una mescola molto dura, tipica di una scarpa da avvicinamento. Simile anche la tassellatura e la presenza di una “climbing zone” in punta. La sorpresa c’è stata piegando la scarpa: la struttura è parecchio flessibile, carattere tipico del settore hiking / trail.Muovendo i primi passi la sensazione è stata di una scarpa troppo poco ammortizzata per il trekking o l’hiking e, di contro, troppo flessibile per essere usata sulla roccia.Purtroppo su qualsiasi tipo di terreno abbia usato le Kayland Knit Alpha GTX queste sensazioni si sono confermate.Di fatto su roccette o terreni tecnici ho percepito un valore aggiunto talmente contenuto in termini di supporto su appoggi piccoli che, secondo me, non giustifica la notevole inferiorità in termini di ammortizzazione rispetto alle mie scarpe da trekking o da trail.Sicuramente la Kayland Knit Alpha GTX è ben costruita e con materiali di alta qualità ma la suola mi è sembrata troppo poco ammortizzata per definirla da hiking e troppo flessibile per uso in passaggi più tecnici. Un vero peccato questo scarso sostegno, anche perché la trazione della suola è molto buona su qualsiasi tipologia di fondo.Calzata delle Kayland Alpha KnitPiù stretta del solito. Solitamente uso scarpe numero 44/44,5, raramente mi vanno bene i 43,5 o 45 ma, per questo specifico modello ho dovuto prendere il 43 e mi calza “come un guanto”.Consigliate perSicuramente la Kayland Alpha Knit GTX è ben costruita, con materiali di alta qualità e una tomaia innovativa. Peccato per la suola e l’intersuola, troppo poco ammortizzate per un utilizzo da hiking e troppo flessibili per uso in passaggi tecnici / roccette dove servirebbe un maggior sostegno.L’utilizzo migliore è per escursioni su terreni moderatamente impegnativi ma senza passaggi di arrampicata vera e propria.[prezzo-link link=""https://mountainreview.it/vai/kayland-alpha-knit-gtx/""]"
4463,"Garmont G-Radikal GTX","PremessaLo scarpone Garmont G-Radikal si presenta ricco di novità e tecnologie che gli consentono di essere polivalente e performante sui vari terreni, utilizzabile a 360°.Il risultato è una buona combinazione tra uno scarpone da trekking su sentieri tecnici e uno scarpone tecnico da alpinismo.Garmont ha lavorato parecchio per ottenere uno scarpone che fosse comodo e leggero ma al contempo adatto all’alpinismo, cercando soluzioni innovative come l’allacciatura rapida e doppia e la novità della scarpetta interna.Caratteristiche tecniche dei Garmont G-RadikalTomaia in Lenzi Putek per un'ottima resistenza all’abrasioneTecnologia Heel Lock per prevenire vescicheDoppia allacciatura rapidaGORE-TEX® Performance ComfortSuola Vibram® ApexImbottitura estraibile G-LinerPeso: 745 g[link-produttore link=""https://it.garmont.com""]Modalità di testHo utilizzato questi scarponi principalmente per l’alpinismo leggero: alta montagna, creste, sentieri di avvicinamento e cascate di ghiaccio.Devo dire che si sono comportati egregiamente in tutte le situazioni.La prova sul campo dei Garmont G-RadikalAllacciatura, scarpetta interna e tomaiaUna delle prime cose che ho apprezzato dei Garmont G-Radikal è l’allacciatura tramite tecnologia G-Wrap: sistema che agisce fra tomaia e fodera nella zona dell’avampiede, avvolgendo perfettamente il piede. Inoltre la doppia allacciatura permette di differenziare la tensione dei lacci tra avampiede e gambetto. In questo modo è possibile allentare o serrare i lacci a seconda dell’attività mantenendo inalterato il bloccaggio del collarino.Questo sistema torna molto utile, oltre che essere molto veloce, ad esempio quando si cambia attività. Personalmente tengo i lacci un po’ più allentati quando cammino, mentre tendo a stringerli durante le fasi più tecniche, come la scalata.Un’altra interessante innovazione che troviamo in questo scarpone è la presenza di una scarpetta interna “G-Liner”. Realizzata in mesh traspirante 3D elasticizzato, dona una maggiore termicità e allo stesso tempo anche maggiore igiene, in quanto è comodamente estraibile e lavabile.Questo permette allo scarpone di asciugare molto più velocemente rispetto ai classici scarponi da alpinismo.Il design di questo scarpone è molto accattivante a livello estetico: colori vivaci e grafica moderna. Ma la tomaia è anche ricca di innovazione. Realizzata in Lenzi Putek (non è una parolaccia!), un tessuto costituito da fili di poliuretano intrecciati per offrire un'ottima resistenza all’abrasione, tenacità e flessibilità.Tecnologia Heel Lock per racchiudere ottimamente il tallone e prevenire vesciche.La struttura di questo scarpone offre un buon compromesso tra rigidità e comodità nella camminata.La sensazione è di avere la caviglia ben salda ma il resto del piede mobile e comodo per camminare.Prestazioni su roccia e ghiaccioI Garmont G-Radikal hanno suola rigida e sono dotati di un aggancio semi-automatico per i ramponi.Per un alpinismo veloce, incluse cime, creste, canali, e più in generale in tutte quelle attività in cui è meglio uno scarpone rigido che non fletta troppo e tenga il piede ben saldo, i G-radikal si comportano molto bene.Su un terreno puramente roccioso, soprattutto se da scalare, meglio uno scarpone meno rigido. Personalmente per ferrate, trekking o scalate preferisco uno scarponcino più flessibile che dia maggiore sensibilità in punta, come le scarpe da approach o scarponi da trekking.Li ho utilizzati su cascate di ghiaccio e devo dire che, pur essendo abituata a scarponi più dedicati, non ho riscontrato grandi differenze. Offrono un sostegno e una rigidità paragonabile ai classici scarponi da alpinismo con ramponi automatici e la caviglia rimane molto stabile e ferma. La differenza principale è l’imbottitura e la termicità, decisamente inferiore rispetto agli scarponi da cascata.Ho apprezzato molto la loro leggerezza (solo 745 gr) e con temperature non troppo rigide (1°/ 2° sopra lo zero) non ho patito il freddo ai piedi.Non li consiglierei però per fare cascate con temperature più rigide, in quanto questi scarponi sono più adatti ad un alpinismo leggero e veloce.Questi scarponi risultano perfettamente impermeabili grazie alla membrana Gore-Tex® Performance Comfort che offre comfort e protezione dal maltempo.Il plantare aggiuntivo incluso nella confezione permette di indossare lo scarpone anche senza il G-Liner.Calzata dei Garmont G-RadikalLa scarpetta interna G-Liner dà la sensazione di avere il piede completamente avvolto dalla forma dello scarpone. Il vantaggio principale sta proprio nella sua estraibilità, che si traduce in un’ asciugatura rapida dello scarpone, fattore molto importante specialmente in inverno e nella possibilità di togliere uno strato termico per un uso a temperature più alte.La calzata risulta complessivamente comoda, ad eccezione di un aspetto. Ho avuto la sensazione che in punta questo scarpone sia troppo rigido e pecchi di imbottitura interna, causando dolore alle dita dei piedi. Questo problema l’ho avvertito soprattutto in discesa.Dopo un utilizzo moderato (4/5 ore di cammino su pendii nevosi) avevo la parte superiore delle dita dei piedi arrossata per lo sfregamento contro la tomaia dello scarpone. Lo scarpone non è sufficientemente imbottito nella parte interna finale e questo causa, specialmente in discesa, lo sfregamento. A mio avviso si sarebbe dovuto rivestire lo scarpone con un’imbottitura più morbida in punta. Anche con la scarpetta interna “G-Liner”, purtroppo questo problema sussiste in quanto il mesh di cui è costituita, per far traspirare meglio il piede, termina prima della punta.Pur trovandolo molto comodo nella camminata, a fine giornata mi son trovata con questo fastidio alle dita.A livello di calzata consiglio mezzo numero in più del solito numero di scarponi, in quanto tendono a “vestire” un po’ corto.Consigliati perQuesti Garmont G-Radikal Gtx sono ricchi di tecnologia, mi sento di consigliarli a chi cerca scarponi leggeri e tecnici per praticare un alpinismo veloce su terreni misti col minimo ingombro. La leggerezza combinata alla novità della scarpetta interna e all’allacciatura regolabile e veloce, fanno di questo scarpone un mix di innovazione molto interessante. [prezzo-link link=""https://mountainreview.it/vai/garmont-scarponi-g-radikal-gtx-orange-red-uk-10-5/""][mr-cta label=""Vai alle recensioni!"" url=""https://mountainreview.it/recensioni-attrezzatura/alpinismo/""]Stai cercando prodotti e attrezzatura per l’alpinismo?[/mr-cta]"
4498,"Scarpa Marmolada Pro HD","PremessaScarpa Marmolada Pro HD è lo scarpone completamente “Made in Italy” o, per meglio dire, “Made in Asolo” come lo definisce l’azienda leader mondiale per la produzione e lo sviluppo di calzature dedicate agli sport in montagna. Sulla linguetta troneggia lo slogan “Nessun luogo è lontano” e la pubblicità non potrebbe essere più veritiera: il comfort di calzata abbinato ad un ottimo sistema di sostegno durante la progressione si colloca a mio avviso ai primi posti nel panorama degli scarponi dedicati ai trekking. Rende al meglio su terreni sconnessi e nelle lunghe camminate con lo zaino a pieno carico. Ottima anche l’impermeabilità garantita dalla membrana HDry.Caratteristiche tecnicheTomaia: in pelle scamosciata idrorepellente, laminata con tecnologia HDry® per massima impermeabilità e comfort, e con un puntale esteso per massima protezioneFodera: tessuto 37.5®Tallone: in PU a media densità per supporto e sostegnoIntersuola: in EVA sagomata a media densità per stabilitàInserto avampiede: in EVA a bassa densità a spessore differenziato per maggior Shock-Absorbing e massima propulsioneSuola: in Vibram con disegno esclusivo Scarpa in mescola MONTPeso: 660 g mezzo paio - tg. 45Allacciatura: sistema di allacciatura con passalacci in fettuccia tecnica e minuteria bicomponente in acciaio leggero e plastica.[link-produttore link=""https://www.scarpa.co.uk""][elementor-template id=""
17511""]Modalità di testHo avuto modo di utilizzare gli scarponi Scarpa Marmolada Pro HD durante un trekking in tenda in Trentino a fine maggio, nonché nella progressione lungo alcune vie ferrate tra Trentino e Alto Adige (ad esempio la Ferrata delle Aquile) in modalità hiking per le salite sui monti di casa dopo una giornata di lavoro.Principalmente le escursioni sono avvenute tra i 500 e i 2.000 metri mentre il meteo è stato variabile, tendenzialmente sereno con temperature comprese tra lo zero e i 25°C.La prova sul campo degli Scarpa Marmolada Pro HDImpermeabilità e traspirabilitàDurante i trekking ho apprezzato il sostegno garantito dallo scarpone che, anche dopo più giorni di cammino con zaino a pieno carico (tenda compresa) e in condizioni di meteo e terreno variabili, si è rivelato essere sempre comodo e avvolgente. Il campo di prova è stato davvero molto vario passando da tratti di sentiero attrezzato con passaggi su roccia a mulattiere alquanto accidentate. Ha completato il quadro il meteo che, inclemente, ci ha fatto risvegliare prima sotto un'inattesa nevicata primaverile che si è trasformata scendendo di quota in una pioggia sottilissima.Poco male, sono una persona che ama camminare anche sotto il diluvio ma non sopporto le “rane nelle scarpe”. Per fortuna uno dei punti di forza di questo Scarpa Marmolada Pro HD è proprio la sua impermeabilità. Grazie alla membrana HDry abbinata alla tecnologia “37.5”, il piede rimane caldo e asciutto anche dopo un'intera mattinata passata a camminare sui sentieri coperti dall’erba bagnata.La membrana HDry viene laminata direttamente sulla superficie interna della tomaia e non a contatto con il piede, come altre membrane. In questo modo HDry respinge tanto il freddo quanto le intemperie impedendo alla calzatura di inzuppare la tomaia e quindi di accumulare peso. Per testare al meglio la tecnologia ho anche guadato alcuni torrenti e camminato nella neve primaverile. Come potete vedere dalle foto, le gocce d’acqua sono semplicemente scivolate via mantenendo il piede asciutto.La tecnologia “HDry” opera anche a vantaggio della traspirabilità poiché impedisce all’acqua di penetrare e ristagnare nello spazio tra la membrana impermeabile e la tomaia garantendo così un’efficace eliminazione del sudore. In alcune mattine dal clima fresco e umido il comfort durante la camminata si è rivelato essere davvero notevole. Anche negli impegnativi passaggi sulla roccia scaldata dal sole estivo non ho mai avvertito quella fastidiosa sensazione di umidità che impregna le calze.Stabilità e precisioneNon appena si calzano gli Scarpa Marmolada Pro HD si nota la rigidità della suola. Non vi nascondo che al primo impatto ho ritenuto lo scarpone eccessivamente rigido paragonato con altri prodotti analoghi, quasi fosse un semi ramponabile. Tuttavia già dopo i primi minuti di utilizzo quella sensazione di “ingessatura” è sparita, lasciando letteralmente il passo a una camminata fluida con un ottimo sostegno anche sui terreni accidentati. Questo per merito anche dello snodo presente a livello della caviglia.La rigidità dello scarpone comunque permette di calzarlo con i ramponi universali di categoria C1 su percorsi di neve dalla difficoltà contenuta.Sono rimasto colpito anche dalla suola a design differenziato “Mont”, sviluppata in collaborazione con Vibram. Infatti, affrontando alcuni sentieri accidentati e brevi progressioni su roccia, ho potuto apprezzare la sua struttura in cui vi sono alcune zone dedicate all'aderenza durante la camminata mentre altre sono destinate all’arresto in discesa. L’accorto posizionamento dei tasselli aiuta la trazione, migliora l’aderenza in discesa e mantiene elevato il comfort durante la camminata.Il puntalino presenta la classica climbing zone per favorire l’appoggio su piccole sporgenze nel caso di brevi tratti di arrampicata. Ci tengo inoltre a precisare una cosa: per chi come me si affeziona al materiale che acquista e tende a sfruttarlo appieno (e sappiamo a volte quanto tempo impiegano le scarpe per “farsi” sul piede) è possibile allungare la vita dello scarpone grazie alla sua risuolabilità presso i centri autorizzati.Calzata e protezioneLa calzata è forse la vera rivelazione dalla prova di questo Marmolada Pro HD. Il piede viene infatti avvolto in un' abbondante imbottitura della tomaia e della linguetta. Queste, abbinate alla soletta modello “Comfort”, fanno dei Marmolada Pro HD uno tra i modelli più comodi che abbia mai provato.Il produttore ha denominato “Sock-fit” questa tecnologia che fonde in un unico pezzo di tessuto la linguetta e lo snodo a livello della caviglia trasmettendo la sensazione di indossare lo scarpone letteralmente come fosse un calzino.La precisa regolazione dei volumi consente di poter adattare la pianta in maniera ottimale grazie a un sistema di allacciatura composto da passalacci in acciaio leggero. Questi, arrivando quasi fino alla punta, simulano il contenimento tipico delle scarpette da arrampicata.Da notare infine la protezione laterale in gomma che copre ottimamente sia la parte anteriore del piede (con particolare attenzione all’alluce) che la parte posteriore, culminando in un guscio a protezione del tallone.Consigliato perIn una parola? Trasversale! Questo scarpone è riuscito a coniugare in maniera ottimale l’abbinamento tra impermeabilità, sostegno, comfort e leggerezza.Personalmente lo considero un fedele compagno per i più svariati utilizzi escursionistici in montagna, principalmente durante le mezze stagioni e nel periodo estivo. Questo sia che si tratti di vie ferrate, trekking di più giorni o semplici camminate.La rigidità della suola e il buon isolamento termico non ne escludono però un utilizzo invernale con ramponi universali in contesti di difficoltà moderata.[prezzo-link link=""https://mountainreview.it/vai/scarpa-scarponi-marmolada-pro-hd-uomo-lakeblue-lime-eu-43/""][mr-cta label=""Guarda lo Speciale"" url=""https://mountainreview.it/scarpe-da-montagna-impermeabili-si-ma-come-e-quanto/""]SCARPE DA MONTAGNA IMPERMEABILI. SÌ, MA COME E QUANTO?[/mr-cta]"
4524,"Ferrino Dry Run 12","PremessaNovità in casa Ferrino: lo zaino Dry Run 12 è uno zaino vest da trail running la cui caratteristica che lo distingue dagli altri è l’impermeabilità grazie alla tecnologia HDry® che garantisce una tenuta di 10.000 mm di colonne d’acqua, anche in corrispondenza delle cuciture. È uno zaino molto spazioso, che si può usare sia per gare su lunghe distanze sia per avventure in autosufficienza. La misura è regolabile, si adatta bene su corpi differenti.Caratteristiche tecnichePeso: 500 grCapacità: 12 lDimensioni: 42x22x12 cmTecnologia Hdry®Tessuti: Nylon 50D Dot Dobby RipstopBande riflettenti[link-produttore link=""https://www.ferrino.it""][elementor-template id=""
17511""]Modalità di testHo testato lo zaino Ferrino Dry Run 12 in giornate di trail running in auto-sufficienza su terreno alpino di alta quota (tra i 2.000 e 3.000 m). Nelle giornate di test il meteo è sempre stato variabile, ma sono stata fortunata ed ho corso solo con pioggia lieve. In questi casi l’interno dello zaino è sempre rimasto asciutto e la membrana impermeabile HDry® ha fatto il suo dovere.Ho testato l’impermeabilità anche a casa, riempiendo zaino e tasche di giornale e bagnandolo come se piovesse in abbondanza: lo zaino ha tenuto l’acqua e i fogli di carta sono rimasti perfettamente asciutti.Ho usato anche lo zaino per lunghi giri di hiking e l’ho trovato funzionale anche per questo tipo di attività.Il test sul campo del Ferrino Dry Run 12Per la prima volta mi sono trovata a testare uno zaino impermeabile e con un litraggio maggiore di quanto avessi mai testato.Il design dello zaino è semplice e accattivante. L’ho trovato pratico, funzionale e coerente con le caratteristiche che comunica la casa produttrice.Prime impressioniLo zaino Ferrino Dry Run 12 inizialmente mi è sembrato più uno zaino da hiking che da trail running: la chiusura roll-up lo rende molto diverso da altri zaini disponibili sul mercato e questa caratteristica me lo ha fatto apprezzare, anche esteticamente.Ci ho messo un momento per capire come si regolano gli spallacci, ma subito l’ho sistemato per la mia taglia (S) e l’ho indossato personalizzando anche le misure dei vari cinturini (uno lombare, due pettorali). Indossato lo zaino si adatta bene al corpo e il peso è ben distribuito e stabile.Tasche e fibbieLo zaino è composto prevalentemente da un grande scompartimento con chiusura roll-up che ne garantisce l’impermeabilità.Sacca principale impermeabile con chisura roll-upSulla schiena, c’è una tasca a parte per la camel bag ma che in alternativa può essere usata per altro. Io, avrei preferito che nella tasca principale ci fosse una taschina interna per metterci oggetti piccoli, come la coperta termica e le chiavi di casa.Una tasca in rete esterna permette un rapido accesso durante la corsa: io ci mettevo la giacca anti-vento di cui ho avuto spesso bisogno di mettere-togliere e il guinzaglio del cane.Porta-bastoncini e tasca esternaGli oggetti in questa tasca restano ben compressi e non c’è rischio di perderli in movimento. Le tasche sulla fascia lombare sono molto comode per cellulare, portafoglio e altri oggetti importanti: anche esse sono impermeabili come la tasca principale, e questo l’ho trovato molto comodo perché spesso il sudore bagna il telefono e lo rende inutilizzabile.Una volta riempito lo zaino, le cinture di regolazione permettono di stringerlo e comprimerlo. Le fibbie di chiusura sono ben pensate, il fischietto è separato da queste. Nonostante 3 cinturini permettano una grande stabilità, io ho trovato un po’ macchinoso togliere e levare lo zaino quando necessario, in movimento.Una fibbia esterna rossa chiude al meglio lo zaino e rende immobile la chiusura roll-up.Fibbia di chiusuraSul petto sono presenti due tasche doppie in rete per le soft flask e per i gel: le ho trovate comode sia per inserire la flask piena d’acqua rapidamente sia che per bere senza toglierla dalla tasca.I porta-bastoncini sono due cordini elastici che li stringono bene ma essendo sulla schiena è difficile mettere e togliere i bastoncini senza togliere lo zaino. In una gara dove questo va fatto di frequente trovo scomodo questo sistema. Tuttavia i bastoncini stretti con gli elastici e infilati nella rete esterna restano ben fermi durante la corsa.Sistema d'idratazioneIl Ferrino Dry Run 12 prevede diversi sistemi d’idratazione: sulla schiena è presente lo scomparto per una sacca d’acqua tipo camel bag che resta separata dal resto e cui è molto facile accederci per riempirla e ri-posizionarla. Il tubicino esce sugli spallacci e si può fermare con degli elastici.Io personalmente mi trovo meglio con le soft flask: queste si posizionano nelle tasche in rete anteriori e si tengono ferme con gli stessi elastici. Ho trovato molto comodo questo sistema: in movimento non ho avuto nessun fastidio e sono riuscita ad idratarmi con facilità.Tasche anteriori e sistemi di bloccaggioImpermeabilitàCaratteristica core di questo zaino è l’impermeabilità. Il sistema HDry® garantisce una tenuta di 10.000 colonne d’acqua e io ho riscontrato che questa membrana tiene molto bene pioggia, acqua e sudore.Tessuto esterne resistente all’acquaConfesso che non ho mai sentito l’esigenza di avere uno zaino da trail impermeabile, perché durante le gare o durante i lunghi in montagna metto tutti i vestiti asciutti necessari alla giornata in bustine di plastica che chiudo sotto-vuoto e così riesco anche a diminuire il volume totale. Tuttavia non doversi preoccupare di bagnare gli oggetti all’interno dello zaino è un pensiero in meno, e con una tasca unica e zero buste da aprire si ha rapido accesso a quello di cui si ha bisogno.Le tasche sulla fascia lombare anche esse sono impermeabili: caratteristica decisamente apprezzabile, non solo in caso di pioggia.Tasche anteriori impermeabiliFerrino Dry Run, consigliato perLo zaino Ferrino Dry Run 12 lo consiglio a chi cerca uno zaino capiente per gare di ultra-running con una lunga lista di materiale obbligatorio e chi ama percorrere giri lunghi in auto-sufficienza. Lo trovo anche molto comodo per giri di hiking, e fastpacking di più giorni in cui si dorme in rifugio e bisogna trasportare solo cibo, vestiti e sacco-lenzuolo.[prezzo-link link=""https://mountainreview.it/vai/ferrino-zaino-dry-run-12-001/""][mr-cta label=""Guarda lo Speciale"" url=""https://mountainreview.it/scarpe-da-montagna-impermeabili-si-ma-come-e-quanto/""]SCARPE DA MONTAGNA IMPERMEABILI. SÌ, MA COME E QUANTO?[/mr-cta]"
4541,"Ternua Dynamic W Jacket","PremessaQuesta primavera ho avuto modo di provare la giacca Ternua Dynamic. Ternua, marca spagnola che non conoscevo prima, produce abbigliamento sportivo in modo sostenibile. Lo fa utilizzando materiali riciclati, quindi dando una seconda vita a vecchi tappeti, reti da pesca, bottiglie di plastica, lana e scarti di agricoltura. Ma anche producendo in maniera ecosostenibile, ad esempio utilizzando coloranti naturali e trattamenti impermeabilizzanti o anti-odore a base naturale.Caratteristiche tecnicheMateriali: 44%Polyamide 43%Polyester 13%ElastaneTecnologie impiegate: STORMFLEECE ProPeso: 356g (taglia M)La giacca Ternua Dynamic è una giacca pensata per attività intense svolte in montagna. Guardando sul loro sito, si vede chiaramente come la giacca è stata pensata per scialpinismo, arrampicata su ghiaccio ed hiking.Attività consigliate per l’utilizzo della giacca DynamicLa giacca Ternua Dynamic è elastica ed internamente realizzata con la tecnologia Stormfleece, un’innovativa fusione tra softshell e pile che permette l’utilizzo del capo in ogni stagione. La giacca presenta anche una buona impermeabilità, avendo passato il test antipioggia (per chi fosse interessato, il test di riferimento è AATCC 35), ed una buona traspirabilità essendo dotata di una permeabilità dell’aria di 10.4 (valore che secondo il test ASTM D737 rende la giacca molto traspirante).Infine, da notare che la giacca non è stata impermeabilizzata con composti a base fluoro (PFC-free)Modalità di testLa giacca Ternua Dynamic è stata utilizzata per uscite di scialpinismo primaverili, come primo strato. Inoltre è stato utilizzato per circa cinque uscite di hiking in montagna, sempre con dislivelli attorno a 900-1000m. La giacca è stata provata in condizioni meteo buone, in giornate serene e miti.La giacca in test in un’uscita di scialpinismo primaverileLa prova sul campo della giacca Ternua DynamicUna volta indossata mi ha colpito subito la morbidezza del materiale che compone la giacca: addosso sembra quasi di avere una seconda pelle.Il suo fit atletico ed aderente al corpo la rende perfetta durante qualsiasi attività sportiva, perché la giacca segue i tuoi movimenti senza mai tirare. Il taglio femminile con spalle e fianchi più larghi e vita stretta, non ne compromette la libertà di movimento e slancia la figura femminile.Fit della giacca Dynamic di TernuaLe maniche sono lunghe e presentano il foro per il pollice, utile per proteggere le mani nelle giornate più fresche. Il cappuccio è largo ed elasticizzato, anche se non permette di utilizzare il casco al di sotto. È comunque sottile abbastanza da essere indossato sotto al casco.Dettaglio delle maniche e del cappuccioHo testato la giacca principalmente nelle uscite primaverili di scialpinismo. Nonostante non sia una giacca pensata per isolare termicamente, l’ho utilizzata come strato esterno senza soffrire il freddo: il sottile strato di pile presente all’interno garantisce una buona protezione quando si alza il vento oppure quando ci si ferma e si è un attimo sudati.Dettaglio dell’internoLe due tasche presenti sulla parte anteriore sono larghe ed essenziali per l’utilizzo della giacca. Tutti i dettagli, dalle zip ai cordini dei cursori al logo di Ternua sul petto, sono di colore rosa acceso e spiccano sul resto della giacca colorata di azzurro e blu.Una volta utilizzata la giacca si compatta facilmente nello zaino, nonostante non vi sia alcun sacchetto per richiuderla.Vestibilità della giacca Ternua DynamicLa giacca Ternua Dynamic presenta un fit atletico rimanendo ben aderente al corpo, ma questo non comporta la scelta di taglie più grandi di quella indossata solitamente. Con una taglia medium, sotto la giacca riesco a vestire un secondo strato (es. R1 di Patagonia) e l’intimo senza compromettere la libertà di movimento.Vestibilità della giaccaConsigliata perConsiglio la giacca Dynamic a chi cerca uno strato protettivo che segua il corpo, morbido e con un minimo isolamento. Trovo la giacca eccezionale per le uscite di scialpinismo di fine stagione, come alternativa ai gusci leggeri. Valida anche per le uscite di trekking e hiking, perché è morbida e si compatta facilmente nello zaino.Sconsiglio di utilizzare la giacca con temperature invernali (se non come strato esterno) ed in caso di condizioni meteo avverse, in quanto la giacca non ha un’elevata protezione termica.[prezzo-link link=""https://mountainreview.it/vai/ternua/""]"
4754,"Petzl Rumba 8.0","PremessaAlle Petzl Rumba sono arrivato dopo lunghe ricerche on line e sono state le mie prime mezze corde di marca Petzl.Oltre alla ottime recensioni trovate in rete, mi hanno convinto alcuni aspetti tecnici, come ad esempio la minor dinamicità e la differente tipologia di costruzione rispetto ad altre corde da me utilizzate in passato.Ciò che mi ha colpito di più, oltre alla leggerezza, è l’ottimo feeling che si ha nel maneggiarle durante le manovre. Vediamo nel dettaglio pregi e difetti.Caratteristiche tecniche delle Petzl RumbaDiametro 8.0Peso 44gr al metroTrattamenti Duratec ed EverflexFinitura UltraSonicFinishMarcatura della metàAvvolgimento ClimbReadySito del produttore: PetzlModalità di testHo utilizzato le Petzl Rumba 8.0 esclusivamente su roccia, nonostante siano progettate per essere impiegate anche in alpinismo su misto e ghiaccio. Infatti possiedo già delle corde ice line e quindi ho preferito farne un uso esclusivo su roccia per poterle valutare al meglio in questo contesto.Le ho provate su vie multipitch sportive e su itinerari alpinistici (granito e calcare)La prova sul campo delle Petzl RumbaManeggevolezza e leggerezzaUno degli aspetti che più mi ha convinto delle Petzl Rumba 8.0 è l’ottimo feeling che restituiscono durante l’utilizzo, dalle rinviate alle manovre di assicurazione e recupero.Questa peculiarità deriva dalla tecnologia di costruzione EverFlex; un trattamento termico che consente alle fibre di conservare le loro prestazioni iniziali, garantendo anche un’eccellente maneggevolezza. L’effetto che si ottiene è una sensazione al tatto di “pienezza” e compattezza della corda.L’altro aspetto che colpisce delle Petzl Rumba 8.0 è la leggerezza. Anche se non è una delle corde più leggere sul mercato tra quelle con diametro 8.0, i suoi 44gr al metro si apprezzano in pieno durante i lunghi avvicinamenti.ImpermeabilitàCome accennato le Rumba sono progettate per uso alpinistico, adatte quindi anche su terreno di ghiaccio e misto. A tal scopo beneficiano del trattamento Duratec Dry, che impedisce alle fibre di assorbire l’acqua, fenomeno che può indebolire la corda o ridurne la manegevolezza. Ciò garantisce anche maggior resistenza all’abrasione e alla polvere.Poco prima del temporaleEffettivamente ho potuto apprezzare il trattamento idrorepellente in Presolana, quando sono stato sorpreso da un violento temporale estivo. Anche con le corde bagnate le prestazioni in calata sono rimaste ottime, cosi come la manegevolezza. Infatti non ho notato arricciamenti né rigonfiamenti della calza provocati dalla pioggia.DurabilitàUn altro trattamento utilizzato sulle Petzl Rumba è l’UltraSonicFinish, con cui l’anima e la calza sono saldate ad ultrasuoni alle due estremità, aumentando così la resistenza della corda. Si evitano quindi scorrimenti che riducono la compattezza e le prestazioni, nonché la durabilità.Personalmente ho utilizzato le corde in una decina di occasione (anche su tagliente granito) e non ho ancora riscontrato usure particolari della calza, che risulta ancora compatta e priva di sfilacciamenti significativi.AttorcigliamentoPurtroppo per i primi 4 o 5 utilizzi, la corda mostra un po l’attorcigliamento, soprattutto al termine delle calate. Tuttavia questo inconveniente si è risolto con l’utilizzo, non rappresentando quindi un significativo difetto.Qualche attorcigliamento sulle prima calateLe Petzl Rumba sono avvolte in fabbrica con sistema ClimbReady, che semplifica notevolmente lo srotolamento al primo utilizzo. Qui sotto un video dimostrativo.https://youtu.be/B2BlVdctjhQConsigliate perConsiglio le Petzl Rumba 8.0 a tutti coloro che sono alla ricerca di mezze corde versatili e leggere, perfette durante i lunghi avvicinamenti o nelle vie lunghe alpinistiche dove il peso può fare la differenzaRestano comunque delle corde sottili e quindi più facilmente usurabili, non adatta ad essere maltrattate. In questo caso meglio puntare su altri modelli con diametro maggiore.[prezzo-link link=""https://mountainreview.it/vai/petzl-rumba-8-0/""]"
4834,"Scott Supertrac RC2","PremessaLe Scott Supertrac RC2 sono delle ottime scarpe, belle e che si notano da lontano. Gli ingegneri Scott hanno svolto un ottimo lavoro per migliorare una scarpa già buona andando a realizzare un prodotto robusto e affidabile, con spiccate doti statiche e dinamiche.Tuttavia resta qualche neo, tra cui la mancanza del laccetto posteriore ma soprattutto le prestazioni della suola sul bagnato che, seppur migliorate rispetto al passato, rimangono il più grande punto di debolezza della scarpa.Caratteristiche tecnichePeso: 270 gDrop: 5 mmIntersuola eRide / racingSuola in Etilene vinil acetato (EVA) / gomma[link-produttore link=""https://www.scott-sports.com""]Modalità di testHo testato le Scott Supertrack RC soprattutto in gara o comunque in allenamenti a ritmo sostenuto, dai trail di pochi chilometri alle ultra sky con dislivelli importanti. Testando punti di forza e limiti sui terreni più disparati.La sensazione appena indossate è quella di una scarpa ben disegnata e con tutto quello che serve. La pressione di allacciatura viene ben distribuita lungo tutta la parte superiore del piede che rimane ben stabile dentro la scarpa. Il puntale di protezione è giustamente dimensionato così come la linguetta. Il supporto ottimale lo si nota già dai primi passi, così come la leggerezza della calzatura.Il disegno della suola che da il giusto grip completa il quadro di una scarpa che promette divertimento e soddisfazioni.Peccato solo non l’abbiano fornita di laccetto posteriore, cosa che però in questo specifico caso si fa poco sentire in quanto la scarpa scivola senza sforzi intorno al piede.La prova sul campo delle Scott Supertrac RC2Viste le prime impressioni, ho deciso di usare le Scott Supertrack RC come scarpe da gara, lasciando ad altre calzature il compito di macinare chilometri in allenamento.In movimento è ben ammortizzata ma senza essere estrema, forse la reattività sul veloce viene un po’ penalizzata, ma direi che il trade-off è ottimale per un range intermedio molto ampio.I percorsi di media e lunga distanza sono l’ambiente dove hanno dimostrato di dare il meglio, ma anche al di fuori di questo intervallo le Supertrack non sfigurano. Sul corto, volendo cercare l’ottimale, è preferibile virare su una scarpa con maggiore reattività, mentre sulle gare “extra-large” (dai 70 km / 5000 D+) inizia a notarsi un certo affaticamento a livello della caviglia che con altre soluzioni si riesce ad evitare.In definitiva ci troviamo di fronte ad un ottimo prodotto polivalente, che però ha una nota fortemente negativa: la suola.A riguardo devo dire che, rispetto alla “cugina” Kinabalu Ultra RC, sono stati fatti evidenti passi avanti. Il materiale è lo stesso, ma il disegno differente e la linea del battistrada migliora il grip su asciutto e soprattutto la durata, che con la Supertrac diventa più che accettabile.Tuttavia la tenuta su terreno bagnato o comunque scivoloso rimane ad un livello decisamente basso.Quando le condizioni si fanno difficili la scarpa perde aderenza in modo marcato diventando poco prevedibile nei comportamenti. Il che obbliga a fare moltissima attenzione a dove si mettono i piedi penalizzando visibilmente le performance.Un plauso alla robustezza della tomaia: la costruzione è davvero solida e i materiali sono eccellenti, leggeri ma incredibilmente durevoli. Dopo molti chilometri e una bella lavata le Scott Supertrac RC2 si presentano come appena uscite dalla scatola, meglio di altre calzature molto più pesanti espressamente pensate per privilegiare durata e protezione. Unico segno del tempo: qualche screpolatura nell’intersuola, ma nulla di preoccupante.CalzataLa calzata è al limite del fasciante, ottima per cercare la performance grazie al piede ben stabile. Però potrebbe infastidire chi è alla ricerca di una scarpa comoda o ha la pianta più larga della media.Consigliata perLa Scott Supertrac RC2 è una scarpa per il mondo race, soprattutto dai 10 ai 70 km, ma non sfigura anche al di fuori di questo range, purché si sia sicuri di tenerla lontana da fondi bagnati o comunque sdrucciolevoli.[prezzo-link link=""https://mountainreview.it/vai/scott-scarpe-supertrac-rc-2-donna-black-yellow-us-6-5/""]"
4920,"Aku Trekker Pro GTX","PremessaMi fa piacere recensire una scarpa classica come l’Aku Trekker Pro Gtx, che a mio avviso dovremmo sempre avere a disposizione. Una di quelle scarpe che non per forza ti devi togliere se esci a mangiare una pizza in montagna dopo che sei sceso da una vetta di 3.000 metri.Questa è la prima sensazione che l’Aku Trekker Pro GTX ti trasmette: uno scarpone che puoi permetterti di dimenticare di avere ai tuoi piedi, ma che quando ce l’hai fa il suo servizio. La sua linea un po’ classica, ed il colore che non si fa vedere per forza, racchiude un insieme di elementi che lo rendono funzionale ad escusioni sia semplici sia degne di nota.Caratteristiche tecnicheGli elementi costruttivi hanno le giuste caratteristiche per poter definire questa scarpa una compagna per molteplici situazioni. Ok, non devono essere estreme ma appunto la scelta di uno scarpone da trekking va nella direzione di poter camminare per più giorni, in comodità e con il giusto sostegno, traspirabilità ed impermeabilitàDi base c’è il tessuto traspirante AIR8000 a cui sono accoppiate delle strisce di rinforzo di materiale poliuretanico;Sulla la parte bassa interviene la pelle scamosciata;Sul puntale vi è una fascia protettiva in gomma, che aiuta a proteggere in caso di sassi e ghiaia ma che all’occorrenza aumenta il sostegno frontale per le operazioni di punta. Non chiamiamola vera arrampicata, ma si sa che anche i passaggi facili richiedono scarpe idonee;Gli occhielli per le stringhe hanno le prime 4 asole passanti e le ultime 3 aperte per poter anche strozzare le stringhe che hanno un colore a contrasto che riprende il collarino della scarpa;Peso: 728 gr (42 e ½)[link-produttore link=""https://www.aku.it""]Ho poi potuto approfondire un dettaglio davvero piacevole e che conferma la tradizione artigianale del brand: il sito AKU evidenzia sulla scheda dedicata “dove AKU acquista le componenti di questo specifico prodotto. Le materie prime indicate sono consegnate dal fornitore al magazzino AKU di Montebelluna.”26 componenti: 22 dall’Italia, 2 da Italia/Germania, 1 dalla Germania, 1 dalla Romania.Beh ecco, paese di provenienza a parte - ma si sa che quando il prodotto è prevalentemente italiano c’è di certo un contenuto di qualità - credo che questo sia un bel approccio di trasparenza verso il consumatore.La prova sul campoLa mia prova sul campo ha messo in evidenza delle qualità in linea con l’estetica del prodotti, ovvero comfort e protezione.Le asperità si assorbono facilmente, su fondo ghiaioso non si avvertono sconnessioni anche grazie alla suola che descrivo successivamente. Rullata comoda, non accentuata, di impostazione classica. Non è una scarpa che trasmette la sensazione della velocità, ovvero non aiuta il passo veloce ma offre di contro una bella stabilità anche su bordo sentiero. In arrampicata facile ribadisco che la suola offre buone sensazioni, si intende per situazioni facili dove l’appoggio è evidente.Altri partcolari sono quelli della suola Vibram con mescola Curcuma con diversi tasselli anche di altezza sfasata. Per non limitare la recensione solo al sottoscritto che poi non è esperto come un calzolaio, ho chiesto allora una opinione al mio calzolaio di fiducia (Rossano di Sertiate), risuolatore approvato Vibram, che mi ha detto: “E’ una mescola Megagrip davvero ad alta tenuta; inoltre la punta larga ti dà più aderenza sul terreno, e il sottopiede in nylon ti stabilizza la scarpa.”Io di mio aggiungo che la zeppa sotto il tacco mi offre una buona comodità in assorbimento. Ho camminato diverse ore e tendendo ad avere i talloni un po’ sensibili non ho avvertito fastidio. In aggiunta la parte posteriore del tallone, detta conchiglia, è anch’essa ben rinforzata. Tutto questo porta ad indossare senza problemi un rampone di categoria C1, classico, all’occorrenza.Il peso della scarpa singola è di 728 gr, taglia 42 ½: io lo trovo coerente con i materiali scelti e la buona protezione, la sensazione è poi che sia una scarpa ben isolata quindi un po’ di peso ci sta.Consigliati perHo avuto in passato scarponi tedeschi da trekking di marche rinomate e avevo avuto da ragazzo anche un AKU. ggi riprovando AKU ho avuto la conferma che l’artigianalità di Montebelluna spinge ad alti livelli le sue scarpe offrendo al mercato una valida scelta rispetto a brand più famosi ma forse anche troppo cari.L’Aku Trekker Pro GTX non sarà la scarpa più tecnica del nostro guardaroba ma è di certo una di quelle comode e per le lunghe giornate di camminata, che spesso sono anche le più belle![prezzo-link link=""https://mountainreview.it/vai/aku-trekker-pro-gtx/""]"
4937,"Topo Ultraventure 2","PremessaLe Topo Ultraventure 2 sono scarpe davvero polivalenti, adatte a chi piace percorrere lunghe distanze nel massimo comfort. Disegno e materiali mantengono quanto promesso, la suola di ottima qualità completa il quadro di una scarpa non estrema ma con ottime doti, che può dare grandi soddisfazioni a chi la approccia nel modo giusto.Caratteristiche tecniche delle Topo Ultraventure 2Peso: 295 gDrop: 5 mmIntersuola EVA a tre stratiSuola in Vibram® XS Trek EVO[link-produttore link=""https://topoathletic.it""]Modalità di testHo testato le Topo Ultraventure 2 per circa 800 km sui terreni più disparati, dai sentieri alpini, ai fondi innevati, agli sterrati sia secchi che fangosi, e infine persino su asfalto; sia in allenamenti veloci che in lunghe sessioni di allenamento. A questa distanza direi che possono ritenersi “a metà strada” l’ammortizzazione è ancora ottima e la costruzione non ha il minimo segno di cedimento, solo la suola inizia a mostrare i segni di erosione in alcuni punti, dove il consumo è piuttosto marcato.Appena messe ai piedi la sensazione è una sola: “comodità”. Sensazione che si conferma ad ogni uscita, tanto ho deciso di utilizzarle anche al di fuori del loro ambiente, in particolare le ho messe alla prova in una uscita lenta di 60 Km interamente su asfalto.Mi sono trovato talmente bene che le ho utilizzate in una seconda uscita simile di oltre 100 km, anche in questo caso i risultati sono ottimi e posso dire che eguagliano le performance di molte scarpe da strada.Unico test non pervenuto: la gara, situazione per la quale non ritengo possano essere una buona scelta.La prova sul campo delle Topo Ultraventure 2Le scarpe non le ritengo “bellissime”, la forma a zampa di papera, molto ampia nella parte anteriore, le rendono un po’ goffe. Questa scelta tuttavia ha degli innegabili vantaggi su comodità e stile di corsa. Le dita non sono mai scomode e riescono a stendersi a dovere, dando la sensazione di aggredire il terreno e conferendo feeling e sensibilità alla corsa. Sulle salite quando si spinge con l’avampiede il risultato è ottimale, ho sempre amato questa sensazione e qui non manca.Il rovescio della medaglia è che la libertà nei movimenti laterali richiede caviglie ben allenate. Il supporto è ridotto al minimo e i tendini devono assorbire le sollecitazioni dei muscoli. Lo stesso vale per la suola, mentre la parte posteriore è ben protetta e ammortizzata, la parte anteriore trasmette ampiamente le asperità del terreno. Dopo molti km su terreni sassosi la pianta può iniziare a patire i continui colpi, anche in questo caso è importante un buon condizionamento a questo tipo di corsa.Le caratteristiche “natural” sono ben presenti ma non estremizzate, grazie all’ottima ammortizzazione dei materiali la ritengo un prodotto perfetto per approcciarsi a questo mondo, una tappa obbligata prima di passare a modelli più estremi.Comoda e morbida, quasi una ""ciabatta"", i più competitivi potranno non trovare la Topo Ultraventure 2 adatta alle loro esigenze. Questo è il trade-off per avere un comfort di primo livello anche dopo molte ore di corsa.Attenzione però, non si tratta di una scarpa adatta ai principianti. Le dita vengono protette a dovere, ma la costruzione è molto flessibile e pertanto ci si trova pienamente esposti alle asperità del percorso.Completa il quadro una suola di primissimo livello, grip e resistenza all'usura in condizioni difficili ottimali. Anche su terreno fangoso e scivoloso fanno il loro dovere senza perdere un colpo.Un ulteriore punto a favore di questa scarpa è la traspirabilità, i piedi rimangono sufficientemente caldi in inverno ma non sudano in estate, quando la si bagna l’asciugatura è rapida e soprattutto uniforme. Anche su questo punto è un prodotto che non tradisce.Vestibilità / calzataLa calzabilità direi che è perfetta, ho utilizzato il numero solito e mi ci sono trovato benissimo, tuttavia le ho trovate poco fascianti attorno alla caviglia, il piede potrebbe scivolare leggermente nella scarpa, il che non è l’ideale nelle condizioni più difficili e se si dimentica la crema anti vesciche (o si usano calze non ottimali) qualche rischio di procurarsene una c’è.Consigliato perConsiglio le Topo Ultraventure 2 a chi cerca una scarpa per macinare chilometri in spensieratezza senza doversi preoccupare del terreno che si andrà a calpestare. In qualsiasi situazione si troverà la comodità ma anche la sicurezza di avere con se un prodotto affidabile che può accompagnarci per tanti km.Non una scarpa tecnica dove cercare la performance, ma sicuramente una fedele amica per qualsiasi uscita.[prezzo-link link=""https://mountainreview.it/vai/topo-ultraventure-2/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
4947,"Ferrino Dry Hike 48+5","PremessaLo zaino Ferrino Dry Hike 48+5 fa parte di quella categoria di prodotti che ti servono non molto spesso, ma quando ti servono benedici il cielo di averli con te. Chiunque abbia fatto l’esperienza di prendersi un temporale durante un trekking arrivando a montare la tenda con il sacco a pelo bagnato e i ricambi fradici, capirà cosa intendo dire.Questo zaino nasce per risolvere questo problema, grazie all’impermeabilizzazione totale garantita dalla membrana HDry.[elementor-template id=""
17511""]Caratteristiche tecniche del Ferrino Dry Hike 48+5Tessuto: 305 P Ripstop HP Cordura®Membrana: HDry 100% impermeabile (10.000 mm di colonna d'acqua anche sulle cuciture)Dorso: sistema DNS ""Dry Net System"" conl tessuto reticolare e aste flessibili in acciaioCerniere: YKK impermeabiliCappuccio amovibile e chiusura superiore con roll-upCapacità: 48+5Peso: 1,95 kg[link-produttore link=""https://www.ferrino.it""]Modalità di testHo usato lo zaino Ferrino Dry Hike in diverse occasioni: un’uscita sotto il temporale specifica per il test di impermeabilità, uscite in giornata in occasione di produzioni video (con zaino carico di attrezzatura che non doveva assolutamente bagnarsi) e un trekking con tenda al seguito.La prova sul campo del Ferrino Dry Hike 48+5Comparti e funzionalitàL’impermeabilità dello zaino Ferrino Dry Hike deriva dall’applicazione al suo interno della membrana HDry. Proprio le esigenze di applicazione fanno sì che lo zaino debba essere progettato riducendo i tradizionali comparti interni che zaini di un certo litraggio solitamente hanno. Quindi il vano principale dello zaino è unico, senza soffietti di separazione o tasche interne. Per chi non ci è abituato può essere un punto debole.Altro aspetto a cui abituarsi è la chiusura del vano principale a roll-up. Pur garantendo l’impermeabilità dall’alto, è sicuramente meno intuitiva e rapida del tradizionale tirante a soffietto.La chiusura a roll-up dello zainoI gancetti di chiusura della patellaHo trovato inoltre poco funzionali gli attacchi di chiusura della patella che, al posto delle tradizionali clip, hanno dei gancetti di metallo. Oltre ad essere meno pratici, quando non sono tensionati completamente tendono a sganciarsi.La zip centrale permette l’accesso completo allo zainoMolto pratica è invece la zip centrale, che permette un accesso a tutto il materiale all’interno dello zaino grazie ad una cerniera YKK anch’essa impermeabile (da chiudere con attenzione, però).La versatilità del Ferrino Dry Hike è garantita anche dall’ottimo lavoro dei designer, che sono riusciti a disseminare di tasche e di cinghie tutta la superficie esterna dello zaino.La tasca ventrale può contenere anche uno smartphoneOltre alle taschine sulla fascia ventrale e alla tasca sulla patella dello zaino, sono presenti due comode tasche laterali a scomparsa, che possono ospitare borracce ed altri accessori. Inoltre lo zaino è dotato di porta piccozza / bastoncini e di cinghie laterali che possono anche ospitare gli sci.Le cinghie per fissare sacco a pelo o tenda nella parte inferiore dello zainoI robusti passanti in metallo per il fissaggio di materiali esterniLe comode tasche laterali a scomparsaLa dotazione è completata da pratici passanti collocati sia sul fondo dello zaino (ottimi per l’aggancio tenda), sia sulla parte anteriore (per il fissaggio di ciaspole o altro materiale ingombrante).Regolazioni e comfort del Ferrino Dry HikeA differenza di altri zaini più capienti, il dorso del Ferrino Dry Hike 48+5 non è regolabile in altezza. La misura standard è a mio avviso adeguata per chi è alto tra i 175 e i 190 cm, con stature minori il dorso tende a essere troppo basso.Le altre regolazioni sono quelle standard e risultano efficaci. Un po’ troppo rigida la cinghia ventrale che, pur essendo imbottita potrebbe essere più confortevole.Apprezzabili le cinghie laterali che consentono di compattare bene lo zaino quando non è completamente carico.Il comfort risente un poco della non eccezionale morbidezza degli spallacci che, come le cinghie ventrali, risultano sì imbottiti ma un po’ rigidi.Il dorso dello zainoLa traspirabilità del dorso è buona, grazie al sistema DNS con rete.A pieno carico la stabilità dello zaino Ferrino Dry Hike 48+5 è discreta ed è penalizzata un po’ solo dal sistema a rete che fa “arco” sulla schiena e sposta il peso più lontano dal corpo. Del resto è una scelta comprensibile, trattandosi di uno zaino da trekking e non da alpinismo.MaterialiNulla da dire sulla qualità dei materiali, in primis il robusto tessuto Cordura. Idem i passanti delle cinghie e i ganci, tutti realizzati in metallo. Insomma, lo zaino Ferrino Dry Hike trasmette la sensazione di un prodotto che si può maltrattare senza troppi riguardi.Questo si traduce, d’altra parte, in un peso non proprio piuma.ImpermeabilitàMa veniamo alla prova principale, quella della impermeabilità.Per essere certo, ho testato lo zaino in una gita a bassa quota in occasione di un forte temporale, riempiendolo preventivamente di carta da giornale per poter osservare eventuali infiltrazioni. La prova è stata superata brillantemente, anche strusciando lo zaino nell’erba alta e bagnata.https://youtu.be/my97l6COIQgTest di impermeabilità dello zaino in erba bagnataLo zaino sotto il temporaleProva del giornale: interno perfettamente asciutto!Stessa cosa in una prova successiva, dove ho “innaffiato” lo zaino con la canna dell’acqua. La tenuta del tessuto, laminato internamente con la membrana HDry, è stata perfetta, anche quando ho lasciato intenzionalmente per una decina di minuti un accumulo di acqua sulla patella dello zaino.“Innaffiatura dello zaino”Prova di ristagno dell’acquaUna sola nota d’attenzione è da riservare alla zip frontale, che termina la chiusura inferiore in una zona protetta da un piccolo “tunnel” gommoso che ha la funzione di riparare il gancio della zip dagli urti. Se non chiusa perfettamente, e il tunnel ostacola un po’ questa operazione, la zip può far filtrare l’acqua all’interno. A mio avviso un dettaglio che andrebbe migliorato.Consigliato perQuando si valuta uno zaino come il Ferrino Dry Hike 48+5 la domanda spontanea è: vale la pena spendere circa il doppio di quanto costa uno zaino non impermeabile?La risposta dipende dal vostro atteggiamento verso il trekking. Se siete abituati a pianificare uscite di 2 o massimo 3 giorni con meteo stabile, probabilmente vi sarà sufficiente uno zaino classico dotato di rain cover di emergenza. Se invece il vostro approccio con la montagna è più avventuroso e comprende lunghe traversate con meteo incerto o comunque poco prevedibile, allora la risposta è si, ne vale la pena. Così come ne vale la pena se, da appassionati fotografi o video-maker, state trasportando materiale elettronico che non deve assolutamente bagnarsi .Il Ferrino Dry Hike vi consentirà infatti di dimenticare il disagio delle rain cover che coprono e non coprono, sopratutto quando allo zaino sono agganciati materassini, tende o bastonicini.[prezzo-link link=""https://mountainreview.it/vai/ferrino-dry-hike-485/""][mr-cta label=""Guarda lo Speciale"" url=""https://mountainreview.it/scarpe-da-montagna-impermeabili-si-ma-come-e-quanto/""]SCARPE DA MONTAGNA IMPERMEABILI. SÌ, MA COME E QUANTO?[/mr-cta]"
4999,"Demon Performance RX","Caratteristiche tecnicheMateriale montatura: TR90 UltralightPeso: 39 grammi (Clip Ottica inclusa)Tipologia Lenti: Lenti fotocomatiche DCHROM Cat. 1-3Nasello regolabileModalità di testHo utilizzato questi occhiali Demon Performance RX facendoci running, ciclismo e trail running. Le condizioni di test sono sempre state differenti e le piú varie: da giorni estivi con caldo intenso a giorni quasi invernali ad alta quota, da climi umidi ad asciutti senza dimenticare le giornate molto ventose.Gli occhiali utilizzati durante un allenamento di trail runningLa prova sul campo dei Demon Performance RXGli occhiali Demon Performance RX sono pensati per essere adatti a diversi tipi di sport.Gli occhiali vengono venduti con una custodia rigida ottima a proteggerli quando riposti nello zaino o se dobbiamo riporci i nostri occhiali personali.Una volta indossati mi sono accorto subito della loro leggerezza. Questa loro caratteristica ha fatto si che dopo 12 ore di utilizzo durante una gara di ultra trail non mi sembrasse nemmeno di averli addosso.La forma dell’occhiale va a coprire molto bene il viso, integrandosi perfettamente tra gli zigomi e la fronte e non lasciando entrare luce o vento dai lati.Il nasello è regolabile e, insieme alle bacchette, fa si che l’occhiale resti saldo al suo posto anche se percorriamo in bici una discesa a piú di 80 km/h o saltiamo da una roccia all'altra durante una skyrace.Dettaglio del naselloLe lenti fotocromatiche dei Demon Performance RX coprono le categorie da 1 a 3 e sono perfette per chi pratica trail running. Me ne sono reso conto in una gara dove sono passato per svariate volte da alpeggi al sole pieno con una luce molto forte a punti in piena ombra dentro al bosco. Gli altri atleti si toglievano tutti gli occhiali mentre io ho potuto continuare a correre senza preoccuparmi della visibilità in quanto in pochissimo tempo la lente si è schiarita.L'ottima qualitá della lente l’ho verificata anche dalla capacità di non appannarsi, pur utilizzandola in alta quota o ambienti umidi, e dalla durabilità dei materiali.Purtroppo, durante una gara di trail sono caduto a terra andando con la mano involontariamente a togliermi gli occhiali facendoli cadere a terra. Pensavo di averli rotti e di doverli buttare ed invece la lente si è semplicemente graffiata in un angolo (un graffio così piccolo che quando li indosso non lo vedo nemmeno).La lenteGli occhiali vengono venduti con una clip aggiuntiva per le persone che soffrono di miopia o di astigmatismo come me.All’atto di acquisto del prodotto possiamo mandare la nostra ricetta medica all’azienda che provvederà a farci fare la lente graduata.La clip graduataPersonalmente questa la trovo una caratteristica veramente interessante per chi partecipa a gare di lunga distanza ma non riesce ad indossare le lenti a contatto per piú ore.La lente graduata si presenta con una forma curva che al primo utilizzo da un po` fastidio, distorce i contorni del nostro campo visivo, curvandoli con un’effetto molto simile a quello “fisheye” delle fotocamere grandangolari dei telefoni. Ma dopo 15 minuti il fastidio sarà già sparito e potremo godere dei nostri occhiali per ore ed ore.Gli occhiali con la lente graduataConsigliato perI Demon Performance RX è un occhiale pensato per chi pratica diversi tipi di sport e si muove su terreno di media-alta montagna.Lo consiglierei innanzitutto a chi ha problemi di vista così da non dover piú utilizzare le lenti a contatto ed a chi pratica sport dove si passa molto spesso da punti al sole a situazioni di ombra dove, se non si ha una lente graduata, bisognerebbe continuare a togliere e rimettere gli occhiali.Non adatti ad uso su ghiacciaio in quanto la massima protezione è di categoria 3.[prezzo-link prezzo=""125 per la montatura + prezzo per la lente graduata""]"
5007,"Dynafit Alpine W","PremessaLe Dynafit Alpine, nella loro versione femminile, sono scarpe leggere e performanti pensate per sessioni di allenamento intense e gare tecniche. Hanno una calzata avvolgente, che può piacere come no e che garantisce un’ottima sensibilità su terreni impegnativi in cui si ricerca un’alta reattività. La suola Alpine Rocker è stata valorizzata con mescola Vibram® Megagrip, che garantisce una trazione ottimale.Caratteristiche tecnichePeso: 220 grDrop: 6 mmSuola Alpine RockerBattistrada Vibram® Megagrip[link-produttore link=""https://www.dynafit.com""]Modalità di testHo testato le Dynafit Alpine W’S in allenamenti brevi e medi su terreni molto diversi tra loro: dallo sterrato al sentiero tecnico con roccia. Sentieri prevalentemente fangosi non ne ho incontrati, ma ho corso su tratti di terra e roccia bagnate. Ho corso con le Alpine in primavera ed estate.Il test sul campoQuando ho iniziato a testare le Dynafit Alpine ho messo da parte i miei gusti personali in fatto di scarpe da trail running ed ho cercato di capirle e apprezzarle per quelle che sono: scarpe per runner diverse da quella che sono io, orientate sulla velocità e la performance atletica.Primo impatto con le Dynafit AlpineLa prima cosa che ho pensato di queste scarpe appena le ho prese in mano è stata: che leggere! Si, perché pesano veramente poco.Purtroppo la mia esaltazione iniziale si è intiepidita quando le ho indossate perché non le ho trovate adatte al mio piede. So che è molto soggettivo e so di certo che le scarpe che non vanno bene e a me andranno bene a tantissime altre persone, ma ho fatto un po’ fatica a indossarle; immaginate a correrci.Nel passato mi era successo anche con le Akasha di La Sportiva, quindi se vi siete trovate bene con queste scarpe probabilmente le Dynafit Alpine saranno perfette per voi.Reattività e affidabilitàTolto il mio personale comfort, le scarpe si sono comportate molto bene nei contesti per le quali sono pensate. Sono veloci, reattive, perfette per gli allenamenti ad intervalli o per le salite e discese “a tutto gas”.Non ci si mette molto tempo per fidarsi della loro stabilità e del loro grip e offrono sicurezza sui terreni misti, anche sul bagnato. Insomma, perfette per quando bisogna guardare l’orologio e si perde di vista il sentiero.Le ho trovate molto performanti in salita: restituiscono immediatamente la trasmissione e rendono il movimento molto efficiente e poco dispendioso.GripLa membrana Vibram® Megagrip c’è e si sente: la scarpa è molto performante sotto questo aspetto ed è raro che tradisca (a me non è successo).Allacciatura e linguettaHo trovato l’allacciatura molto evoluta e in grado di garantire un buon fit. I lacci inoltre tengono bene e non ci si ritrova mai chini ad allacciarsi le scarpe. La linguetta è morbida e senza cuciture e il piede, in effetti, ringrazia.Traspirabilità e protezioneLa scarpa ha in punta una protezione affidabile per gli urti e nonostante la costruzione sia stata fatta seguendo la filosofia “less is more” la punta del piede è ben protetta, mentre il resto dello scafo resta piuttosto naked.La scarpa è molto areata e traspira ottimamente il sudore e si asciuga in fretta se bagnata, caratteristiche che la confermano come scarpa da allenamento impegnativo.Calzata delle Dynafit Alpine WLa scarpa veste un po’ stretta per il numero, per cui consiglio di prendere una mezza taglia in più di quella che si usa solitamente.La calzata, nonostante l’azienda dica sia “media” per me è stretta: trovo che vadano bene su un piede fino e magro e non su un piede “normale”; figuriamoci a pianta larga. Tuttavia, se adatta al proprio piede, la scarpa è confortevole quanto è necessario che sia una scarpa da trail running veloce.Consigliate perConsiglio le Dynafit Alpine da donna a trail runner aggressive, che si allenano per vertical o skyrace o che comunque apprezzano le uscite veloci su terreno tecnico.[prezzo-link link=""https://mountainreview.it/vai/dynafit-scarpe-alpine-donna-fjord-nimbus-uk-5-5/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
5123,"Marsupio Nevada 40","PremessaLo zaino Marsupio Nevada 40 è un multi-tasca leggero e funzionale, per trekking di più giorni, con carichi importanti.Fabbricato con tessuto impermeabile (tecnologia NYLON-HD-RIPSTOP MARTEX PU 600) testato sotto una leggere pioggia estiva in quota, risulta ben isolato. Nel caso di piogge più intense è dotato di copri zaino estraibile e ben coprente.Sono numerose le tasche e gli spazi che gli permettono di raggiungere la capienza di 40 lt. Tuttavia, lo scomparto principale risulta accessibile solo dall’alto - la tasca sul fondo è indipendente dalla tasca principale -, quindi in fase di preparazione dello zaino è necessaria una suddivisione dei materiali per poter garantire rapido accesso in caso di necessità.Nota di merito per le indicazioni di sicurezza presenti all’interno del cappuccio: si possono trovare i numeri utili in caso di bisogno e i comportamenti da tenere in attesa dell’arrivo dei soccorsi.Caratteristiche tecniche dello zaino Marsupio Nevada 40Peso: 1,37 kgDimensioni: 61x32x24cmCapacità: 40ltTessuto: NYLON-HD-RIPSTOP MARTEX PU 600Modalità di testHo utilizzato lo zaino Marsupio Nevada 40 in vari trekking durante i quali si è ritrovato a sostenere carichi piuttosto pesanti, in condizioni climatiche non sempre ottimali – gran caldo e leggere piogge estive – e su terreni impegnativi, come la ferrata.La prova sul campo del Marsupio Nevada 40La soluzione Comfort Zone Holes System fa si che lo schienale dello zaino non sia a diretto contatto con la schiena, che invece appoggia su uno schienale in mesh traspirante che garantisce una buona e continua areazione durante la camminata. La scelta dei materiali per lo schienale in mesh ricade su due tipi differenti di tessuti traspiranti che garantiscono maggiore freschezza.Solo tessuto in mesh traspirante a contatto con la schienaIl peso dello zaino, grazie ad un telaio esterno in acciaio - all’occorrenza rimovibile -, viene distribuito e scaricato a livello lombare sul cinturone in vita, ottimamente imbottito e regolabile. Anche gli spallacci imbottiti, anatomici e facilmente regolabili, e ulteriori cuscinetti imbottiti presenti nella zona lombare rendono buona la vestibilità dello zaino.Le cinghie di carico presenti sugli spallacci risultano comode e funzionali nella regolazione. Il cinturino pettorale scorrevole fa si che possa essere adattato alle varie conformazioni fisiche e alle necessità di tutti.Non essendoci una versione esplicitamente pensata per il corpo femminile, lo zaino Marsupio Nevada 40 non è molto adatto alle taglie più piccole.Come già detto lo zaino Marsupio Nevada risulta stabile durante la camminata grazie all’intelaiatura in acciaio presente sulla schiena e ai cuscinetti lombari imbottiti e regolabili. L’ho testato anche al di fuori della sua zona di comfort, ovvero in brevi passaggi verticali ed esposti in ferrata, e non ho trovato difetti di stabilità o ingombro.Stabile anche durante passaggi in ferrataCome già anticipato, non vi è accesso alternativo allo scompartimento principale se non dall’alto. Questo rende lo zaino poco pratico se, ad esempio in caso di temporale improvviso, si necessita di estrarre rapidamente un guscio per proteggersi. A ragion del vero però, lo zaino è dotato di numerose tasche accessorie che, se preparato con cura, aiutano a reperire facilmente i vari oggetti.È dotato infatti di doppia tasca sul cappuccio e due tasche laterali piuttosto capienti dotate di cinghie di compressione. Vi è poi una tasca frontale nella quale poter riporre cartina geografica, relazioni dei percorsi, piccoli beni di prima necessità e due piccole tasche sulla fascia lombare (nelle quali però uno smartphone non entra).Tasche laterali e taschino sulla cintura lombare Vi è poi uno scomparto suddiviso sul fondo, nel quale io sono riuscita a riporre un casco!Nella tasca principale è presente lo scompartimento per il sistema di idratazione. Ulteriori borracce sono facilmente riponibili nelle tasche elastiche laterali.Ganci e fettucce posti sul fondo dello zaino permettono il trasporto esterno di sacco a pelo, tenda o materassino, rendendo però inaccessibile dall’esterno lo scomparto inferiore. Infatti, le cinghie per il fissaggio degli oggetti devono essere sganciate per poter aprire la cerniera inferiore.Le asole sul fondo e gli elastici regolabili presenti sullo zaino rendono facilmente trasportabili piccozza (con becca rivolta verso il basso) e bastoncini.Sul cappuccio sono presenti quattro piccole asole che potrebbero essere utilizzate per agganciarvi un porta casco o altro materiale. Questa soluzione, tuttavia, potrebbe risultare scomoda durante la camminata visto che il materiale andrebbe ad appoggiarsi sul cappuccio dello zaino, col rischio che sbatta sul collo o sulla nuca.ConclusioniIl punto di forza dello zaino risulta essere l’ottimo rapporto qualità prezzo: con un costo piuttosto accessibile infatti vengono garantiti comfort e buona qualità costruttiva.Lo zaino presenta alcuni dettagli migliorabili, come ad esempio delle asole per raccogliere le cinghie avanzate durante la regolazione. Altri invece, come l’accesso allo scomparto principale solo dall’alto, lo rendono a tratti poco funzionale. In ogni caso, la presenza di numerose tasche accessorie mitiga il problema.Consigliato perLo zaino Marsupio Nevada 40 è consigliato per lunghi trekking, anche pesanti, di diversi giorni. La possibilità di trasporto esterno di tenda o materassino fa si che si possa sfruttare al meglio lo spazio interno per tutti i beni necessari.Essendo pensato in versione unisex, non è adatto a tutte le strutture fisiche, soprattutto alle più minute.[prezzo-link prezzo=""109""]"
5148,"Helly Hansen Lifa Active Solen - LS e T-shirt","PremessaGiusto in tempo per accompagnarmi in tutte le attività all’aria aperta di quest’estate ho provato il primo strato tecnico Helly Hansen Solen sia nella versione a manica corta che a manica lunga. Dotato della tecnologia “Solen” consente un buona gestione dell'umidità e un’ottima protezione solare. Grande attenzione all’impatto ambientale nella produzione attraverso l’uso di composti biologici.Caratteristiche tecniche delle Helly Hansen SolenComposizione: Lifa® Active trattato con S.Café®Peso: 145g per una taglia L manica lunga - 125g per una taglia M manica cortaIl tessuto in Lifa® Active, una fibra idrofoba sviluppata da Helly Hansen, favorisce il trasferimento dell’umidità lasciando la pelle sempre asciutta anche in estate. I prodotti della linea “Solen” sono trattati con la tecnologia sostenibile S.Café®, che prevede una infusione in caffè riciclato durante la produzione della fibra, senza l’utilizzo di additivi chimici. Il risultato consente al tessuto di offrire un’eccellente protezione dai raggi solari (UPF50+) permanente nel tempo, che funziona anche se il capo è bagnato, aiutando al contempo la riduzione dei cattivi odori.Modalità di testHo utilizzato le due maglie Helly Hansen Solen durante il periodo estivo, sia per escursioni di più giorni che durante varie uscite di alpinismo o lungo vie di arrampicata a più tiri.Sono state testate con tutte le condizioni meteo tipicamente estive, dal temporale improvviso alle giornate afose con temperature comprese tra i 10 °C e i 35°C.La prova sul campo dei Helly Hansen SolenVestibilitàPremetto che ho ordinato la maglia attraverso il sito internet della casa norvegese che mette a disposizione anche un simulatore di taglia molto intuitivo denominato “Fit Finder”. Io sono alto 186 cm e peso 79 kg, quindi diciamo che potrei definirmi slanciato ma strutturato.La taglia consigliata dal simulatore era una Large ma, viste le dimensioni generose, consiglio, a chi come me ama i capi leggermente aderenti, di optare per una taglia inferiore. Non trattandosi di un capo “slim fit” tende a vestire comodo.Ottima la fattura dei materiali che, anche a contatto con la pelle, fanno risaltare la loro morbidezza.Per quanto riguarda la gamma di colori disponibili la casa norvegese ha preferito puntare su colori neutri, senza osare particolarmente; diciamo che se siete amanti del blu e delle sue sfumature avrete di che rifarvi il guardaroba.Traspirabilità e protezioneDavvero ottima la capacità di gestione del sudore. Ho utilizzato entrambi i modelli Helly Hansen Solen in contesti di attività intensa, come ad esempio negli avvicinamenti alla parete e nelle lunghe escursioni con zaino a pieno carico. Ma anche in momenti più tranquilli ma assolati, come avviene durante le vie di arrampicata mentre in sosta si fa sicura al compagno.La protezione dai raggi solari è stata davvero eccellente e l’elevata traspirabilità consente alle maglie di asciugarsi molto velocemente, E’ infatti possibile accorgersi della differenza anche dopo aver fatto una piccola pausa.Chi ama viaggiare leggero in montagna anche per più giorni apprezzerà il trattamento antibatterico ecologico “S.Café” di cui abbiamo parlato sopra. Nel mio caso le maglie, anche dopo l’utilizzo continuativo per più giornate di trekking, non hanno accusato odori particolarmente sgradevoli. Questo sistema, al pari di altri brevettati (come Polygiene usato da La Sportiva), consente di prevenire il proliferare dei batteri che ne sono la causa.TermicitàOvviamente si tratta di capi specificatamente dedicati alle attività estive dove è importante gestire la traspirabilità e la rapida asciugatura dei tessuti. Pertanto la termicità non è il focus che ha guidato il team di HH nello sviluppo del prodotto.Tuttavia per esperienza personale posso garantirvi che, in un paio di occasioni durante le uscite alpinistiche, ho apprezzato come la maglia a manica lunga possa essere utilizzata comodamente in versione secondo strato leggero sopra un intimo termico o sopra una maglietta manica corta.Fatto tesoro di questa esperienza, la maglia a manica lunga ha sempre trovato posto nello zainetto di arrampicata perché fornisce un’ottima protezione anche in parete qualora si alzi una leggera brezza, il tutto con un peso estremamente contenuto.Consigliati perGli Helly Hansen Solen sono due capi sicuramente trasversali, ottimi per qualsiasi tipo di attività in montagna durante il periodo estivo, dal trekking all’arrampicata, dalla semplice passeggiata alla corsa.L’ottima gestione del sudore vi consentirà di apprezzare la rapida asciugatura evitando così di portare nello zaino l’intera collezione di magliette.Il prezzo, sebbene non contenuto, è sicuramente in linea con prodotti concorrenti considerato che le due maglie “Solen” possono di buon diritto collocarsi nella fascia di alta gamma per le tecnologie impiegate.[prezzo-link link=""https://mountainreview.it/vai/helly-hansen-lifa-active-solen-ls-e-t-shirt/""]"
5176,"Dolomite Velocissima","PremessaNon tutti giorni posso mettere alla prova una scarpa winner dell’ISPO Award 2021. Dopo test in una varietà di ambienti vi posso raccontare del perché la Dolomite Velocissima merita l’ambito riconoscimento internazionale che da diversi anni premia i prodotti più innovativi del settore outdoor.Caratteristiche tecnicheMade in ItalyTomaia antiabrasione in Perspair® altamente traspiranteSuola Vibram® con mescola MegagripPuntale protettivoAllacciatura avvolgentePeso: 380 gr[link-produttore link=""https://www.dolomite.it""]Modalità di testVelocissima in approccioHo testato la Dolomite Velocissima su sentieri rocciosi, per l’avvicinamento all’arrampicata e su vie ferrate, come la Tridentina al Pisciadù. Questo mi ha permesso di comprendere al meglio le caratteristiche distintive di questa scarpa, che nasce appunto per dare all’alpinista, al climber ed all’escursionista evoluto uno strumento sia di approccio alla roccia sia alle pareti attrezzate.La prova sul campo della Dolomite VelocissimaTop viewE’ una scarpa da approcio evoluta, dove viene espressa la ricerca e sviluppo che sta alla base di questa scarpa per poterla assimilare, idealmente, ad una scarpetta quasi di arrampicata.AllacciaturaLe principali novità sono la linguetta in tessuto elasticizzato che permette una calzata aderente e precisa e l’allacciatura fino in punta, regolabile per tutta la lunghezza, così da poter trovare il proprio fitting anche sulla base delle necessità rispetto al terreno.Su rocciaProtezione e sostegnoLa Dolomite Velocissima presenta la climbing-zone e una bella fascia in gomma sulla punta. I due elementi offrono grip e protezione e si raggiunge una buona prestazione nel caso serva incastrare la punta in buchi o fessure, oltre che quando si va in appoggio. Lateralmente la tomaia si dimostra resistente grazie ad un uso di filati speciali a protezione di aree sottoposte a particolare usura.Aderenza su placcaSuolaSu terreno roccioso e ghiaioni si ottiene una buona performance, grazie al grip della suola Dolomite Crossover by Vibram®, realizzata nella mescola MegaGrip. Nella prova pratica si confermano le aspettative per cui la suola è stata concepita, come un “ponte” tra l'approach e l’escursionismo, fornendo equilibrio ottimale tra trazione e aderenza.La Dolomite Velocissima in discesaComportamento in discesaIn situazione di discesa spinta, in velocità su terreni rocciosi e ghiaia, è evidente che una scarpa leggera e un po’ minimal non possa assorbire al pari di una scarpa con più materiale ammortizzante sotto il piede.Ad ogni modo la Dolomite Velocissima è stabile, ho notato pochi scivolamnenti. Se mettiamo questo nella prospettiva di una scarpa da approccio dove la durata dell’escursione non sarà mai troppo lunga ecco che la stabilità vale forse di più del limitato potere ammortizzante.La Dolomite velocissima su roccia bagnataAderenza sul bagnatoAnche in questo caso, condizione quindi un po’ al limite, la Dolomite Velocissima mantiene un grip affidabile su piccoli appoggi e non scivola su roccia bagnata. E’ ancora una volta merito della suola e della struttura avvolgente che permette di cercare l’appoggio con una buona sensibilità. E’ una scarpa precisa, a tutto vantaggio di dove serve mettere il piede.Vestibilità / calzataIn ambienteChe dire, la Dolomite Velocissima è una scarpa comoda per l’intera giornata, quasi si dimentica di averla ai piedi.Gioca a suo favore la leggerezza, ovviamente, ma anche la tomaia realizzata con tecnologia tessile Perspair® che offre traspirabilità nelle giornate calde e in ambienti umidi e avvolge il piede senza fastidiose cuciture.Consigliata perIn ambienteIl sito del produttore consiglia la Velocissima per avvicinamento tecnico alle pareti d'arrampicata. Data la composizione della scarpa, tra materiali, peso ed eccezionale comfort la consiglio anche su vie ferrate estive ed escursionismo leggero.Allo stesso tempo, come già evidenziato, la scarpa esprime delle caratteristiche estetiche molto piacevoli all’occhio, a tal punto da poterla quasi considerare un capo casual.La scarpa si asciuga anche velocemente, particolare da non trascurare nei viaggi e in caso di meteo variabile.Insomma, la Dolomite Velocissima con tutte le sue innovazioni, si prende il primo posto tra le mie scarpe da avvicinamento estive.[prezzo-link link=""https://mountainreview.it/vai/dolomite-velocissima/""]"
5286,"Vaude Larice 2,5L Jacket II","PremessaIl peso dello zaino con l’attrezzatura da scialpinismo si fa sentire sulle spalle e sulle gambe durante la salita. Per questo anche poche decine di grammi possono avere la loro importanza, così come ogni centimetro cubo di spazio occupato.Il Vaude Larice 2,5L Jacket II è un guscio per gli scialpinisti che desiderano avere nello zaino un capo leggero e dall’ingombro minimale, da indossare se il meteo richiede di aggiungere uno strato di protezione dal vento o dalla neve.Caratteristiche tecniche del Vaude Larice 2,5L Jacket IIMateriale: fabric 2,5 stratiMembrana: Ceplex Advanced Membran – impermeabile 15.000 mm di colonna d’acquaPeso: 275 g (taglia M uomo)Vestibilità: abbondante[link-produttore link=""https://www.vaude.com""]Modalità di testHo avuto modo di provare il guscio Vaude Larice 2,5L Jacket II per un periodo sufficientemente lungo che mi ha permesso di valutarlo sia in condizioni invernali durante un uscita scialpinistica in alta quota (Palon della Mare 3705m), sia in un paio di escursioni sotto la pioggia: una leggera pioggia primaverile nella prima e oltre due ore sotto pioggia continua nella seconda.La prova sul campo del Vaude Larice 2,5L Jacket IIIl guscio Vaude Larice 2,5L Jacket II, come indica il nome, è realizzato con tecnologia a 2,5 strati (o L, da layer). Nei capi realizzati con tessuti a 3 strati la membrana si trova racchiusa tra la fodera interna e la superficie esterna invece, nei capi 2,5L come il Vaude Larice, al posto della fodera interna c’è una sottile pellicola protettiva incollata alla membrana.L’assenza di una vera e propria fodera interna dona ai prodotti maggiore leggerezza e comprimibilità rispetti ai 3 strati, anche se teoricamente al prezzo di una minore durevolezza.Struttura delle diverse tipologie di materialeIn termini di peso rispetto al guscio 3L che uso abitualmente il Vaude Larice 2,5L Jacket II permette di risparmiare oltre 200g (peso di 275g contro i 480 del 3L) che tutto sommato sulla schiena fanno sempre piacere.Guscio 3 layersGuscio Larice 2,5 layersMa è in termini di comprimibilità che la differenza è davvero notevole. Il materiale 2.5L è molto sottile ed estremamente flessibile, permettendo di arrotolare il guscio senza alcuno sforzo fino alle dimensioni all’incirca di una borraccia da ½ litro. Lo spazio occupato nello zaino è davvero minimo.Dimensioni del guscio ripiegatoLe due tasche laterali sono ampie e posizionate in alto in modo da essere facilmente accessibili anche con la cinghia ventrale dello zaino allacciata o indossando un’imbragatura.In aggiunta sono presenti due tasche interne a rete, dove infilare le pelli quando si deve “ripellare” e non si vogliono riporre nello zaino.Il cappuccio è dotato di visiera e di un solo punto di regolazione, sul retro della testa. Purtroppo, anche alla massima estensione non è particolarmente grande. Si riesce ad indossare comodamente su un caschetto da alpinismo ma non sopra un casco da sci, che essendo comunque più coprente raramente richiede la protezione del cappuccio. In emergenza si potrebbe indossare sotto il casco, anche se personalmente non lo trovo molto comodo.Traspirabilità e impermeabilità della giacca Vaude LariceLa traspirabilità del guscio Vaude Larice 2,5L Jacket II è molto buona, anche per me che in salita sudo in modo esagerato. La membrana Ceplex Advanced di Vaude fa bene il suo lavoro ed espelle il vapore prodotto dalla sudorazione evitandomi di fare la sauna. Per aumentare la traspirabilità sono comunque presenti sotto le ascelle due lunghe zip di aerazione da aprire in caso di necessità.Dettaglio della zip di areazione sotto l’ascellaTutte le cerniere sono ovviamente ermetiche e assicurano un ottimo isolamento dal vento. I polsini purtroppo non sono regolabili in ampiezza ma hanno un minimo di elasticità e devo dire che non mi hanno mai creato problemi.Il guscio Vaude Larice 2,5 L Jacket II è un capo pensato per la pratica dello scialpinismo, dove solitamente ciò che il meteo può riservare al peggio sono vento e neve. E la pioggia?Confesso che mi è capitato anche di sciare sotto la pioggia, ma possiamo considerarla un’eventualità molto rara.Tuttavia, chi acquista un guscio potrebbe sperare di sfruttarlo anche per escursionismo o alpinismo, situazioni in cui la possibilità di essere sorpresi da un temporale è molto più probabile.In base all’esperienza emersa durante i miei test posso dire che il Vaude Larice 2,5L Jacket II è in grado di proteggere da una pioggia lieve, ma non è completamente impermeabile a piogge intense e di lunga durata.Durante una giornata di maltempo in cui ho camminato per oltre 2 ore sotto una pioggia fitta il guscio mi ha protetto dal peggio. Ma nelle zone più esposte ha lasciato passare parte dell’acqua inumidendo in modo spiacevole il secondo strato di abbigliamento.Dettaglio manicaDettaglio cappuccioQuindi se si hanno in programma gite in cui si prevede di affrontare importanti piogge, il Vaude Larice 2,5L Jacket II non è il capo più indicato, mentre è ideale come protezione d’emergenza da infilare un angolino dello zaino per proteggersi all’occorrenza da vento, neve o da deboli piogge.Sostenibilità ambientale e socialeNegli ultimi anni si discute tanto (e giustamente) di protezione dell’ambiente e di rispetto dei diritti dei lavoratori e personalmente credo sia un tema che dovrebbe stare a cuore a tutti gli appassionati di outdoor (e non solo). Di fronte alla crescente sensibilità dei consumatori sempre più aziende hanno sviluppato materiali e sistemi di produzione a basso impatto ambientale e nel rispetto di elevati standard sociali.Vaude si fregia del riconoscimento Grüne Knopf (Bottone Verde) dello stato tedesco e della Fair Wear Foundation ed identifica i prodotti che rispettano i requisiti di sostenibilità con il l’etichetta “Green Shape”:Lunga durata nel tempo, facilità di lavaggio e di riparazioneBasso consumo di energia e stringenti standard sociali nella produzioneMateriali sostenibili e non dannosi per l’ambienteIl guscio Vaude Larice 2,5L Jacket II fa parte dei prodotti “Green shape” anche grazie al trattamento idrorepellente in tecnologia Eco Finish completamente privo di PFC (perfluorocarburi), dannosi per l’ambiente e per la salute.Consigliato perIl guscio Vaude Larice 2,5L Jacket II è concepito per chi cerca un capo leggero e compatto per proteggersi da vento e neve durante la pratica dello scialpinismo e dell'alpinismo invernale veloce, ma non vuole rinunciare ad alcune caratteristiche essenziali, talvolta assenti nei gusci ultraleggeri.Nei fatti il Vaude Larice 2,5L Jacket II è quasi “full optional” grazie alle tasche esterne, interne, zip di areazione e cappuccio regolabile che garantiscono un buon livello di comfort in tutte le situazioni.[prezzo-link link=""https://mountainreview.it/vai/vaude-giacca-larice-2-5-liiuomo/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
5305,"Jetboil Stash","Kit da campeggio composto da fornellino con bruciatore in titanio e pentola in tecnologia FluxRing da 0,8 litri. Il Jetboil Stash è adatto sia a trekking che a facili uscite alpinistiche di più giorni. Stupisce per la leggerezza e la compattezza una volta smontato. Migliorablie la protezione dal vento.Caratteristiche tecniche del Jetboil StashDimensioni (HxL): 112 mm x 130 mmPeso: 227 gCapacità: 0,8 L[link-produttore link=""https://www.jetboil.com""]Dotato della tecnologia “FluxRing” che consente di efficientare al massimo la resa della fiamma grazie a una minima dispersione del calore.Modalità di testHo avuto modo di utilizzare il fornello Jetboil Stash sia durante alcune uscite in bivacco, sia in alcuni trekking in tenda nella catena del Lagorai ad inizio estate nonché per il trekking in bici dell’Eroica in Toscana.Le escursioni in montagna sono avvenute tra gli 800 e i 2200 metri mentre il meteo è stato variabile, tendenzialmente sereno con temperature comprese tra lo zero e i 25°C.La prova sul campoIngombroPremetto, al momento dell’uscita di questa relazione non esiste sul mercato un sistema di cottura più leggero del Jetboil Stash. Grazie alla sua compattezza consente di trasportare, all’interno del pentolino: bruciatore, bombola da 100 g (per la quale è prevista un’apposita clip) e il suo sostegno. Il tutto ad un peso estremamente contenuto, cioè 227 grammi bombola esclusa. Forse un po’ macchinoso capire come compattare il tutto all’interno del pentolino, ma vi vengono in aiuto le istruzioni che sono riportate sull esterno dello stesso e sul sacchettino in cui riporre il bruciatore.Sono rimasto stupito anche dalla robustezza del Jetboil. Considerando la leggerezza si è portati a pensare che sia anche un prodotto estremamente delicato. Invece, dopo aver passato parecchi giorni nello zaino e nella sacca sottosella della bici, sballonzolato a destra e sinistra, non ha riportato una singola ammaccatura o un graffio.PotenzaTrattandosi di un fornelletto dedicato all’escursionismo (sia a piedi che in bici) e ai trekking di media montagna è stato progettato per avere una buona potenza, pur se non al livello di alcuni set dedicati all’alpinismo in condizioni meteo avverse.Durante i vari trekking sono riuscito a far bollire i classici 0,5 litri di acqua in poco meno di tre minuti, aggiungendo qualche secondo in condizioni meteo più avverse o a quote più elevate.Per quanto riguarda il consumo di gas, utilizzando una bombola da 100 grammi, ho notato che sono riuscito a bollire circa 11 litri di acqua prima di esaurire la ricarica. Poco meno di quelli dichiarati dalla casa produttrice. Ovviamente quest’ultimo dato va contestualizzato a seconda della geografia del luogo e delle condizioni meteo.FunzionalitàOttima la scelta della Jetboil di dotare il bruciatore dell’innesto mediante metodo universale a vite. Ciò consente sia di reperire con molta facilità bombole di propellente compatibili con il nostro fornello sia di separare la bombola dal bruciatore, ottimizzando così lo spazio una volta riposto nello zaino.Per quanto riguarda il sistema di accensione è importante sottolineare che il bruciatore dello Stash non è dotato della componente piezoelettrica e pertanto occorre avere con sé dei fiammiferi o un accendino. Accessori che comunque trovano posto all’interno del pentolino una volta riposti. Ciò premesso devo dire che l’accensione è veramente semplice, anche nel caso in cui vi sia una componente di umidità notevole. Infatti durante il ciclo tour dell’Eroica in terra Toscana, in un paio di occasioni ci siamo svegliati la mattina con una nebbiolina fitta che penetrava nelle ossa… Solo un caffè caldo poteva esserci di conforto e il bruciatore dello Stash ha risposto prontamente all’appello.Problema a parte è costituito dal vento. Infatti, la struttura dello Stash, a differenza degli altri prodotti Jetboil, non prevede un vero e proprio innesto della pentola a rotazione sul bruciatore ma opera solo in appoggio con parziale incastro. Pertanto, la fiamma risulta parzialmente esposta agli elementi. Intendiamoci, nulla che non possa essere risolto con un piccolo paravento o collocando al riparo il fornelletto.Indicata con la freccia rossa la parte del bruciatore esposta agli elementiLa pentola ha una capienza di 0,8 litri, segnate con un dosimetro a tacche ogni 100 ml. È dotata del sistema “FluxRing” che, tramite una serie di spire lungo i bordi, consente di uniformare ed efficientare al massimo la resa della fiamma, rendendo minima la dispersione del calore.Particolare del dosimetro sul pentolinoLe spirali Fluxring brevettate da JetboilIl manico ripiegabile è rivestito in gomma isolante e, una volta ripiegato, funge da chiusura di sicurezza del sistema di cottura sopra al coperchio di plastica. A proposito, quest’ultimo è dotato di foro vapore utile nel caso sia necessario scolare la pasta oppure versare l’acqua calda nelle tazze, non essendo previsto un “beccuccio”.Ottimo anche il raffreddamento del pentolino e del bruciatore, in pochissimi minuti era già possibile rimettere tutto nello zaino.Completa il kit il treppiede ripiegabile sul quale incastrare la bombola, indispensabile per dare maggiore stabilità al fornello, specie sui terreni accidentati.Consigliato perSiete amanti dei trekking selvaggi (anche in bicicletta), delle notti in tenda immersi nella natura e del sorseggiare un caffè ancora fumante guardando l’alba dalla cima di un monte? Allora, secondo me, il Jetboil Stash rappresenta un nuovo “must have” che non può mancare nel vostro zaino di trekker.Il suo vero punto di forza è dato dall’incredibile leggerezza: letteralmente non ci si accorge di averlo nello zaino. Un fornelletto che si rivela funzionale grazie alla forma regolare e alla possibilità di compattare tutto quanto al suo interno. Potete chiedere conferma a Valeria che l’ha portato nel suo sottosella per i 4200 metri di dislivello dell’Eroica.Dà il suo meglio nelle lunghe camminate di più giorni a quote di media montagna, possibilmente abbinato a un piccolo paravento ripiegabile. Se invece siete alpinisti estremi abituati a guadagnarvi ogni singolo pasto caldo quando soffia il vento del nord, è meglio che vi orientate su prodotti a questo dedicati come il MSR Reactor provato dall’amico Antonio.[prezzo-link link=""https://mountainreview.it/vai/jetboil-stash/""]"
5419,"Bach Daydream 50","Lo zaino Bach Daydream 50 è pensato per trekking di piú giorni trasportando anche tenda, materassino e sacco a pelo.Realizzato in cordura 1000D risulta essere molto solido e antistrappo, anche se strusciato contro delle rocce taglienti.Il sistema di traspirazione dello schienale Shield Pro, un misto tra uno schienale ergonomico tradizionale ed uno a rete, promette una buona ventilazione anche nelle giornate piú calde senza sacrificare il necessario sostegno.Caratteristiche tecniche dello zaino Bach DaydreamPeso: 2070 gLunghezza schienale: 60 cmCapacità: 50 litriMateriale costruttivo: Cordura 1000D e tessuto 420D Dobby NH[link-produttore link=""https://www.bachpacks.com""]Dettaglio del Cordura 1000DModalità di testHo utilizzato il Bach Daydream 50 sull’alta via 2 della Valle D`Aosta con un peso attorno ai 12 kg, percorrendo in media ogni giorno 25 km con 1500 m dislivello positivo. Il dato forse piú importante sono state le ore di zaino sulle spalle: 9 ore al giorno di media.La prova sul campo dello zaino Bach Daydream 50Comodità e traspirabilitàLa soluzione Shield Pro dello schienale rappresenta un ottimo compromesso tra uno schienale ergonomico a mesh ed uno a rete. Nella zona bassa della schiena, dove inizia la fascia lombare, troviamo la parte imbottita dello schienale che ci permette di scaricare il peso sui fianchi. Questa poi prosegue in due fasce fino alla parte superiore dello zaino nascondendo, all'interno, l’anima in metallo che conferisce rigiditá e robustezza allo zaino.La parte centrale invece, quella dove normalmente si tende a sudare di piú, è fatta in rete per massimizzare la capacitá traspirante dello zaino.Ho trovato questa soluzione molto ben fatta ed efficace come traspirabilità anche nelle giornate piú calde.Lo schienale caratterizzato dal sistema Shield ProLa fascia lombare è anch’essa in materiale traspirante e scarica molto bene il peso sul bacino. Questa può anche essere rimossa nel caso in cui si debba utilizzare lo zaino con l’imbrago.RegolazioneD’altra parte, questo sistema ha dei limiti di regolazione. Personalmente, nonostante abbia una buona esperienza con zaini di questo litraggio ed oltre, solo al secondo giorno di cammino sono riuscito a trovare la giusta regolazione dello schienale per evitare di sentire troppo peso sulle spalle. Questo è dovuto anche al fatto che lo schienale non è regolabile in altezza, L’unica regolazione possibile è attraverso le cinghie degli spallacci.Altro difetto che ho riscontrato sono le fibbie poste sugli spallacci che avvicinano lo zaino alla schiena. Durante una giornata ho dovuto regolarle 5/6 volte in quanto tendevano ad allentarsi spesso.Le fibbie che regolano il cappuccio e lo schienale, in rosso quelle che tendono ad aprirsiGli spallacci invece risultano essere ben imbottiti e svolgono bene il loro lavoro.FunzionalitàLo zaino Bach Daydream è composto da 5 tasche: quella principale dove riponiamo tutto il necessario per il trekking, quella bassa dove riporre il kit notte (tenda, materassino e sacco a pelo), due tasche sul cappuccio (non 3 come riportato dal produttore) ed una sulla fascia lombare.Il vano principale è inoltre apribile anche con un ulteriore cerniera frontale che ci permette di prendere gli oggetti che lasciamo in fondo senza difficoltà e senza dover svuotare e ricomporre lo zaino ogni volta. Presente inoltre lo scomparto interno per il sistema d’idratazione a vescica tipo Camelback.Avrei preferito qualche tasca in piú dove andare a riporre gli oggetti piú piccoli e che necessitano di essere sempre di rapido reperimento (tipo cartina, kit di primo soccorso ecc).È presente una tasca “porta cartina” all’interno dello zaino ma che risulta essere abbastanza scomoda in quanto ci costringe a dover aprire ogni volta lo zaino per poterla raggiungere.La tasca sulla fascia lombare risulta essere invece fin troppo piccola: non riesce a contenere uno smartphone di piccole dimensioni e nemmeno una piccola action cam. Possiamo inserirci un pacchetto di fazzoletti, un piccolo coltellino e nulla piú. Non comprendo la scelta di fare una sola tasca sulla parte destra, sarebbe stato piú utile averne una anche sulla parte sinistra dato che è presente tutto lo spazio per poterla installare.Costruzione dello zainoLa cosa che meno mi è piaciuta sono tutte le cinghie posteriori di compressione dello zaino.Sono troppe, alcune abbastanza inutili che creano solamente fastidio, tutte dello stesso colore e senza la possibilità di un piccolo velcro per richiuderle evitando di lasciarle penzolare.Ogni volta che ho dovuto tirare una cinghia ho notato che facevo fatica a capire quale stessi azionando, dovevo guardare molto bene lo zaino, spostare le cinghie in eccesso per poi individuare quelle che mi interessava. Sarebbe stato opportuno almeno farle di colore diverso, cosí da renderle facilmente distinguibili.Il caos delle cinghie posterioriCome anticipavo prima, ci sono due cinghie che rendono difficile l’utilizzo delle due tasche laterale dove riporre la borraccia e, nel mio caso, la paleria della tenda.Se tiriamo queste cinghie per comprimere lo zaino andremo a dimezzare la profondità di queste tasche rendendole pressoché inutilizzabili. Il problema si avverte soprattutto se si intende utilizzarle con la borraccia.Se tiriamo la cinghia in rosso (foto sx) la borraccia entrerà solamente di pochi centimetri, lasciando la cinghia aperta (foto dx) la borraccia entra bene nella tascaNota di merito invece per quanto riguarda le cerniere YKK n10 presenti in tutto lo zaino Bach Daydream: sono enormi e danno un forte senso di solidità. Ho voluto maltrattarle in diverse situazioni e non si sono mai inceppate, segno di una grande durabilità.Dettaglio delle cerniereSono inoltre presenti elastici e fettucce per poter portare facilmente dei bastoncini da trekking telescopici o una piccozza.ConclusioniIl punto di forza di questo zaino Bach Daydream 50 è sicuramente il suo schienale che lo rende adatto a trekking di piú giorni anche con grossi carichi.Peccato per alcuni limiti di carattere funzionale, come le cinghie che si allentano sul cappuccio, quelle poco ordinate sulla schiena e la tasca per la borraccia. altrimenti sarebbe stato uno zaino complessivamente molto valido.[prezzo-link link=""https://mountainreview.it/vai/bach-daydream-50/""]"
5440,"Scarpa Ribelle Tech HD 2.0","Lo scarpone Scarpa Ribelle Tech HD 2.0 è la versione di punta della linea Ribelle della casa di Asolo, composta da scarponi in materiali tecnici ad alte prestazioni, ideati per essere leggeri, veloci e precisi. Per garantire impermeabilità e traspirazione viene utilizzata la membrana HDry. Da poco sono uscite anche le scarpe da trail Ribelle, che vogliono spingere ancora più il concetto di velocità abbinato a questa linea di scarponi.Lo scarpone in test è la massima espressione del concetto “fast and light” per l'alta montagna.Caratteristiche tecnicheGhetta elastica integrataFodera isolante in Primaloft Silver e GoldTomaia con membrana HDryPeso 690 g (taglia 43,5)[link-produttore link=""https://www.scarpa.com""][elementor-template id=""
17511""]Appena estratti dalla scatola, la prima cosa che si pensa è ""che belli!"". Sono davvero degli scarponi che gli inglesi definirebbero ""cool"". L'arancione per Scarpa è il colore delle alte prestazioni: quello dei Phantom, dei Ribelle Tech HD, delle scarpette Instinct VS e dei Maestrale.Questi scarponi sono nati per rompere gli schemi, da qui il termine Ribelle. Sono scarponi ibridi, che prendono ispirazione dalle diverse tipologie di calzature per il mondo verticale le soluzioni migliori per creare uno scarpone efficace ed efficiente:Dal mondo dell’arrampicata è derivata una allacciatura asimmetrica molto più simile a una scarpetta che a uno scarpone.Dal trail invernale una ghetta, che ""agguanta"" la caviglia.Sempre dal trail una tecnologia di costruzione totalmente seamless, senza cuciture. In questo modo non si hanno fori per l'entrata dell'acqua e la tomaia risulta piatta, senza punti di sfregamento.I pannelli arancioni che costituiscono la tomaia si chiudono bene intorno al piede, anche se c'è un piccolo angolo che rimane un po' sollevato.Evidenziato angolo dei pannelli arancioni non chiuso bene dai lacci, rimane un po' sollevato.Internamente la tomaia degli Scarpa Ribelle Tech 2.0 è isolata con Primaloft© di tipo Silver nella parte posteriore e centrale, mentre sull'avampiede è di tipo Gold - il più caldo. Questo mix è quello che spesso troviamo anche sui guanti.Tutta la tomaia è protetta dalle infiltrazioni d'acqua con il sistema HDry. La membrana impermeabile e traspirante è applicata con il metodo a laminazione subito al di sotto della tomaia, impedendo così ristagni d’acqua.I lacci sono tubolari: la loro dimensione ed elasticità è perfetta, si riescono a stringere bene senza rischio che si allentino.Nella parte anteriore i lacci partono da un occhiello metallico, passando dal lato interno della scarpa attraverso occhielli metallici e dal lato esterno attraverso fettucce e si chiudono nella parte alla caviglia su due occhielli che strozzano i lacci. In questo modo si riesce a differenziare la tensione tra avampiede e caviglia.Come si vede, la suola offre solo sul tallone la tacca di aggancio del rampone, che quindi dovrà essere di tipo semi-ramponabile.La particolare costruzione degli Scarpa Ribelle Tech 2.0 è tesa a ridurre i volumi esterni obbliga a eliminare la tacca anteriore necessaria per il rampone automatico. Questo è un po' un peccato perché un rampone automatico abbinato a questo scarpone formerebbe un mix ideale per cascate di ghiaccio estreme e dry-tooling di alto livello.La suola è Vibram, pre-arcuata per offrire una rullata naturale. Non è nè troppo rigida né troppo alta, così da permettere una camminata naturale senza la sensazione di rullare sulla punta come invece avviene con scarponi più rigidi.La punta anteriore della suola è perfetta per scalare su roccia.Tutto questo “pacchetto” pesa nella taglia 43,5 solo 690 grammi! A oggi il più leggero scarpone testato su MountainReview.it.Modalità di testHo testato gli Scarpa Ribelle Tech 2.0 HD in primavera e prima estate lungo i canaloni delle Odle. Li ho inoltre provati in falesia per verificare la precisione su scalate di roccia.VestibilitàPer questa recensione il punto della vestibilità è davvero importante. Se volete comprare questi scarponi investite del tempo in negozio proprio per trovare la taglia giusta.In generale, Scarpa consiglia per gli scarponi ½ o 1 numero in più, a seconda del feeling che si vuole avere.Tuttavia, la costruzione così precisa e così volutamente da ""climbing"" dei Ribelle Tech 2.0, porta ad un sizing e ad una scelta della taglia inedita. Per me i Tech HD 2.0 sono scarponi che devono essere precisi sui piedi, così da poterli usare anche su tiri di roccia, dove di solito userei le scarpette. Allo stesso modo, se devo fare un passaggio delicato con i ramponi, voglio sentire il rampone diretto sul mio alluce.Ecco quindi come ho scelto la taglia di questi scarponi, dopo essermi confrontato con altri che già li usavano.Io ho il piede destro 43.5 e il sinistro poco più di 43. Sono stato molto indeciso su che numero prendere. Internamente a Scarpa mi avevano consigliato lo stesso numero, se non mezzo numero in meno. Per paura di aver il piede destro troppo stretto ho scelto 43.5. Ma già dopo il primo utilizzo, dico che il mezzo numero in meno avrebbe funzionato proprio bene, soprattutto per me che ho il piede magro.La prova sul campo dei Ribelle Tech 2.0 HDGià quando si vestono questi scarponi si capisce di avere in mano qualcosa di diverso: bisogna tirare la ghetta quasi fosse una scarpetta da arrampicate per inserire il piede dentro. Una volta entrato, il piede si sente ben chiuso a livello sia di tallone, grazie a una coppetta rigida che lo vincola bene, sia di avampiede.Dopo di che il tensionamento dei lacci è facile e rapido.Camminare su roccia e ghiaioni con questi scarponi è perfetto. La suola non è troppo rigida, così da adattarsi ai sassi, e la caviglia è ben protetta.Su neve dura, senza ramponi, la struttura della suola priva di spigoli accentuati e la sua leggerezza non permette di incidere efficacemente la neve. Viene quindi voglia di mettersi i ramponi prima di quanto si farebbe con uno scarpone più rigido.Come si diceva sopra, il rampone automatico senza tirante anteriore sarebbe stato perfetto per questo scarpone, in quanto ne esalterebbe la sua essenzialità. Con il rampone semiautomatico l'estetica è un po' inferiore ma l'efficacia del mix è comunque sempre ottima.La caviglia molto morbida permette anche una bella mobilità di azione così da riuscire ad adattare bene le 10-12 punte dei ramponi al pendio che si sta attraversando.Anche a temperature positive un po' di fresco ai piedi si sente camminando sulla neve. E’ un segno che i Ribelle Tech HD 2.0 non sono fatti per rimanere fermi in sosta nella neve: solo conserve veloci, soprattutto se siete freddolosi ai piedi.Provati in falesia sono riuscito a fare un 6b agevolmente, senza dover stringere troppo di dita. Poter fare un V con scarponi è tanta roba: è possibile salire così tante vie classica di alta quota.Quando li si prova su roccia e si cerca di stringere un po' di più i lacci sul piede ci si accorge che con piedi particolarmente magri si fa un po' di fatica a bloccare bene il piede. Qui il mezzo numero in meno poteva essermi utile.Anche la membrana HDry mantiene ciò che promette: gli scarponi sono impermeabili e perfettamente traspirabili. Anche dopo ore di cammino ho trovato i piedi abbastanza asciutti, senza la sensazione di sudore accumulato internamente.https://youtu.be/5be2ZfXeDawTest di impermeabilità con immersione in ruscelloConsigliati perConsiglio i Ribelle Tech HD 2.0 per alpinisti motivati e veloci, che ricercano alte prestazioni e che hanno a mente il peso di tutta la loro attrezzatura. Sollevare 690 grammi 10 mila volte in una giornata è molto meglio che sollevarne 1000 grammi. Fate una prova e dopo desidererete subito avere i Ribelle Tech HD 2.0![prezzo-link link=""https://mountainreview.it/vai/scarpa-scarponi-ribelle-tech-2-0-hd/""]Buone scalate."
5483,"Helly Hansen Verglas Infinity Shell","Spesso leggo sui social le domande di chi cerca un guscio versatile che vada bene un po’ per tutto: dal trekking, all’alpinismo, fino alla passeggiata in centro. Devo dire che la giacca Helly Hansen Verglas Infinity Shell è qualcosa che si avvicina molto a questo desiderio. Infatti, una delle doti principali di questo guscio è proprio la sua versatilità.Caratteristiche tecnicheHelly Hansen è un marchio norvegese famoso per l’abbigliamento nautico e da sci, che ha da poco rinnovato la sua linea di capi outdoor.Degno di nota è l’impegno del brand in ambito ambientale. Il tessuto utilizzato dalla giacca Verglas è composto dalla membrana Lifa Infinity che è traspirante e impermeabile senza l’utilizzo di sostanze chimiche, PFC e con lo strato più esterno ottenuto da materiali riciclati.Qui le principali caratteristiche della giacca Helly Hansen:Costruzione hardshell a 3 strati con tessuto esterno riciclatoMembrana impermeabilie e traspirante Lifa InfinityZip ascellari di aerazioneCappuccio compatibile con l’uso del cascoTasche compatibili con l’imbragoCuciture nastrate e zip YKK impermeabiliSistema con sensore ReccoPeso: 470 grammiModalità di testHo testato la giacca Helly Hansen Verglas Infinity Shell per circa 3 mesi in diverse attività e ambienti. A fine stagione scialpinistica, mi ha accompagnato su quote tra i 3.000 e i 4.000 metri. Durante l’estate l’ho usata sia per escursioni in giornata, con pioggia leggera ma continua, sia per trekking di più giorni. Le temperature sono state comprese tra i -5 e i 20 gradi circa.La prova sul campo della giacca Helly HansenLa prima sensazione con la giacca Helly Hansen Verglas è di robustezza e qualità dei materiali impiegati. E’ un hardshell vero, che trasmette da subito la capacità di isolare dall’esterno. Il design è minimale e senza fronzoli, nello stile e nei colori.Il tessuto al tatto non è morbidissimo e non è elastico. Questo, insieme ad una vestibilità abbondante, rendono il guscio un po’ rigido e dal taglio classico. Spoiler: se siete fanatici dei capi fast &amp; light non è la giacca che fa per voi.Dotazioni e regolazioniMa veniamo agli aspetti funzionali. In questo la giacca Helly Hansen Verglas si comporta decisamente bene e dimostra la sua grande versatilità.Due ampie tasche frontali posizionate al di sopra della linea dell’imbrago sono disponibili per stivare le pelli da scialpinismo e altri piccoli oggetti.Le coulisse a fondo vita permettono di chiudere bene la giacca e sono fatte in modo che il cordino non penzoli all’esterno ma si raccolga comodamente all’interno. I polsini sono regolabili con il velcro e sono comodi da usare sopra i guanti, anche quelli da sci.L’elastico per stringere il fondo giacca si raccoglie all’internoPolsino con regolazione a velcroIl cappuccio è ampio e consente di essere indossato sopra al casco da alpinismo o da sci, regolandosi in modo preciso e intuitivo. Rimane un po’ abbondante per l’uso senza il casco, ma comunque senza dare troppo fastidio.Il cappuccio avvolge bene anche il casco da sciColpisce positivamente la presenza del sensore Recco, che agevola la ricerca professionale in caso di slavina e denota l’anima anche sciistica della giacca.Il sensore Recco posizionato sulla piccola visiera del cappuccioL’unico neo che ho riscontrato è l’assenza della doppia zip sulla cerniera principale, che avrebbe agevolato l’uso con l’imbrago.Impermeabilità e traspirabilitàPurtroppo non ho dati ufficiali sull’impermeabilità (colonne d’acqua) e sulla traspirabilità (grammi al mq).Ho comunque testato l’impermeabilità della membrana Lifa Infinity della giacca Helly Hansen Verglas sia durante un temporale, sia con un test artigianale fatto in casa.In entrambi i casi non ho mai avuto problemi di infiltrazioni. Anche dopo aver lasciato il tessuto esposto all’acqua stagnante per 10 minuti, è bastato rimuovere l’acqua per ritrovarlo senza aloni di umidità, né interni né esterni.Il test con l’acqua stagnanteDopo la rimozione dell’acqua, nessun segno di assorbimentoPer quanto riguarda la traspirabilità, la mia esperienza è stata decisamente positiva. Durante un’uscita di scialpinismo con tempo freddo ho tenuto il guscio sopra il softshell e - nonostante io sudi parecchio - arrivato in cima non ho riscontrato i classici e fastidiosi accumuli di umidità. Stessa sensazione in occasione di una salita a bassa quota sotto un leggero temporale con vento forte.Test della giacca in salita sotto una leggera pioggiaOltre alle doti della membrana, la traspirabilità è favorita dalle due generose zip ascellari, che personalmente trovo davvero comode in un guscio di questo tipo.Le generose zip di ventilazione sotto le ascelleOttima la protezione dal vento e dalla pioggia laterale, grazie al cappuccio regolabile e al collo alto che copre il mento e la bocca.Vestibilità, indossabilità e ingombroLa vestibilità della giacca Helly Hansen Verglas Infinity Shell tende ad essere abbondante, come nel caso di altri brand nordici o americani.Nel mio caso, che vesto una XL europea, ho optato per una L della Helly Hansen. Una taglia che mi consente l’utilizzo del guscio sopra il secondo strato e anche sopra il piumino senza maniche.In generale la giacca, pur non avendo un fit aderente, è disegnata bene e accompagna i movimenti del corpo, anche durante la pratica dello sci dove busto e braccia si danno parecchio da fare.L’ingombro invece non è il punto di forza della giacca Helly Hansen. Essendo un 3 strati, una volta ripiegata occupa all’incirca l’equivalente di 2 - 2,5 litri. Non moltissimo ma neanche poco.Consigliata perLa Helly Hansen Verglas dopo un temporaleConsiglio la giacca Helly Hansen Verglas per chi cerca un guscio “vero”, capace di difendere da vento e pioggia in ogni condizione. Non chiedetele di fare trail running o scialpinismo fast and light, per il quale esistono gusci più minimalisti e leggeri (ma meno protettivi).Se però fate trekking intenso, scialpinismo invernale o in quota e alpinismo classico, la sua versatilità e la sua qualità costruttiva vi saranno molto utili. Così come la sua vestibilità, che le permette di essere comodamente indossata in inverno sopra altri strati.[prezzo-link link=""https://mountainreview.it/vai/helly-hansen-verglas-infinity-shell-2/""]"
5564,"C.A.M.P. Corsa Nanotech","Estate, la stagione preferita da chi ama la sabbia e le onde del mare, ma anche di chi pratica alpinismo ad alta quota. Perciò ho deciso di testare la C.A.M.P. Corsa Nanotech, la nuova piccozza dedicata all’alpinismo veloce su neve e ghiacciai e allo scialpinismo.Caratteristiche tecnicheLunghezza manico: 60 cm in prova (disponibile anche 50 cm e 70 cm)Alluminio e lega d’acciaio Sandvik Nanoflex®Peso: 250 g[link-produttore link=""https://www.camp.it""]L’acciaio utilizzato dalla C.A.M.P. Corsa Nanotec presenta una resistenza meccanica ed ed una durezza del 25% superiore ai normali acciai legati. Permette quindi di ridurre la quantità di metallo utilizzato, diminuendo il peso ma mantenendo intatta la resistenza.Modalità di testHo utilizzato la piccozza durante varie uscite in ambiente alpino nel corso dell’estate, privilegiando le montagne di casa come Dolomiti di Brenta e Adamello. Il terreno affrontato è stato vario, passando dalla neve primaverile ancora abbondante in quota per arrivare ai ghiacci perenni.La prova sul campo della C.A.M.P. Corsa NanotechLa piccozza C.A.M.P. Corsa Nanotech è classificata tra le piccozze di “Tipo 1”, ossia progettate per un uso escursionistico e alpinistico lungo pendii innevati o ghiacciati. Presenta un manico leggermente curvo che facilita la progressione “battuta” in un contesto di pendenze contenute che non arrivano mai al verticale.La presa sulla testa si è rivelata essere molto comoda, grazie anche alla dentatura contenuta nella parte vicino al manico. Questo preserva anche l’integrità di guanti e dita.Buono, sebbene migliorabile, il grip sul manico grazie alla presenza di piccole scanalature. Non garantiscono le medesime prestazioni di un inserto antiscivolo in gomma o un texture sabbiato che comunque avrebbero contribuito, seppur di poco, ad aumentarne il peso.Il vero punto di forza di questa piccozza è dato dalla combinazione dei materiali utilizzati: la resistenza della nuova lega d’acciaio Sandvik Nanoflex® utilizzata nella costruzione delle estremità di becca e puntale si coniuga con la leggerissima costruzione in lega d’alluminio 7075-T6 del manico e di parte della testa che fino ad oggi aveva trovato larga applicazione nelle piccozze dedicate allo scialpinismo.Il risultato stupisce per la capacità di penetrare con facilità anche nel ghiaccio e nella neve più dura.Ad un primo impatto lascia perplessi la lunghezza della becca. Infatti già ad un rapido sguardo si nota come questa sia tra le più corte dell’ampia categoria delle piccozze dedicate all’alpinismo su ghiacciaio, rientrando invece appieno nello standard delle misure per il panorama sci alpinistico.A mio avviso la leggerezza record della C.A.M.P. Corsa Nanotech richiede qualche uscita prima di dare la giusta confidenza all’alpinista. Chi come me è solitamente abituato alle picche dal corpo in acciaio sa che la solidità dell’attrezzo viene trasmessa anche dal peso, il quale dona una certa confidenza durante la “battuta”.L’ho testata effettuando degli autoarresti, sia in singolo che in progressione di cordata a due, e si è rivelata essere davvero efficace senza patire la ridotta lunghezza della becca. Abbiamo contattato C.A.M.P. per chiedere alcuni chiarimenti in merito alla resistenza della piccozza nell’utilizzo come corpo morto. Essendo uno strumento conforme alla normativa EN 13089, sopporta una trazione massima certificata di 250 kg, sia sepolta orizzontalmente che verticalmente.La paletta ha dimensioni contenute ma consente comunque un buon lavoro di gradinatura. Il puntale, ricavato sezionando trasversalmente il manico e tappandolo con un inserto in nylon, è irrobustito dall’inserto in acciaio.La versatilità di questa piccozza è data anche dalla possibilità di poterla utilizzare durante le uscite scialpinistiche. In questo caso però opterei per una misura più corta, meno ingombrante ma altrettanto performante. Nel mio caso il 50 cm invece dei 60 del modello in prova. In questo modo si ha a disposizione una piccozza affidabile anche su terreni ghiacciati mantenendo un peso davvero contenuto. Per completezza segnalo che C.A.M.P. ha in catalogo anche un modello, denominato ""Corsa"", che pesa, a parità di misura, una ventina di grammi in meno. Ma gli inserti in acciaio della Nanotech la rendono a mio avviso decisamente più versatile e sicura sui vari terreni.C.A.M.P. Corsa Nanotech, consigliata perSe fate della leggerezza il vostro mantra allora difficilmente troverete una piccozza più leggera e performante della C.A.M.P. Corsa Nanotech, tanto che non vi accorgerete nemmeno di averla nello zaino.La combinazione tra leggerezza e resistenza dei materiali la rendono trasversale. Un’ottima compagna tanto per le uscite alpinistiche facili su neve e ghiaccio quanto per le gite scialpinistiche. Sul mercato si possono trovare alternative a prezzi più contenuti ma nessuna di queste impiega materiali innovativi come la Corsa Nanotech.Ottima nell’utilizzo per progressione classica su pendenze contenute, ma da evitare in piolet traction sebbene il manico, leggermente ricurvo, favorisca la battuta.[prezzo-link link=""https://mountainreview.it/vai/camp-piccozza-da-ghiaccio-corsa-nanotech-brg/""][mr-cta label=""Consulta la nostra guida!"" url=""https://mountainreview.it/guide/attrezzatura-per-scialpinismo/""]Sei alla ricerca di altra attrezzatura per lo scialpinismo?[/mr-cta]"
5636,"Kayland Vitrik WS","PremessaQuest’estate ho avuto modo di testare le Kayland Vitrik , dell'azienda trevigiana che produce calzature da montagna che spaziano dagli scarponi da alpinismo alle scarpe da hiking.Caratteristiche tecniche:Tomaia: Suede + TextileMembrana: Gore-Tex Extended ComfortIntersuola: MicropourosSuola/Battistrada: Vibram Gravity mescola MegaGripTecnologie impiegate: sistema ALSPeso: 387g (singola scarpa, taglia 38)La prova della bilanciaLe scarpe Kayland Vitrik ricadono nella categoria delle scarpe d’avvicinamento, calzature basse che si collocano a metà tra lo scarpone da montagna e le scarpe da trekking, pensate per avvicinarsi ad una via di roccia o percorrere una via ferrata. Alcuni modelli di scarpe da avvicinamento sono adatti anche per camminate in montagna. . Le scarpe Kayland Vitrik non ricadono in quest’ultima cateogia, in quanto sono pensate per avvicinamenti tecnici e per terreni prevalentemente rocciosi.Le scarpe da avvicinamento Vitrik di KaylandCome ci ricorda il sito dell’azienda, le scarpe da avvicinamento Kayland in generale offrono:Una tomaia dal design ergonomico altamente resistente all'usuraUna protezione rinforzata su punta e talloneUn’ottima traspirabilità del piede grazie alla membrana in Gore-TexMassimo comfort e mobilità del piedeAderenza su tutte le superfici, grazie alla suola Vibram®.In particolare, le scarpe da avvicinamento Kayland Vitrik presentano una tomaia in pelle scamosciata molto resistente alle abrasioni. Il sistema di allacciatura A.L.S. (sul sito Kayland non è spiegato il significato dell’acronimo A.L.S.: trattandosi di allacciature immagino significhi Advanced Lacing System, ma non ne sono sicura) integrato con la tomaia permette di avere il tallone bloccato ed il piede fermo durante l’attività. Infine la scarpa presenta un puntale ed il tallone rinforzati, adatti per l’utilizzo su qualsiasi tipo di terreno.Particolare dell’allacciatura  ALS e del puntale rinforzatoL’intersuola in microporosa a doppia densità è stabile e dissipa correttamente gli impatti col suolo, riducendo lo stress per il piede.La suola Vibram è rigida con grandi tasselli che permettono di aver presa su qualsiasi superficie. Sotto la punta invece la suola è provvista di climbing zone, adatta per arrampicarsi su facili rocce.Particolari della suolaModalità di test:Ho testato le Kayland Vitrik durante avvicinamenti alle pareti di arrampicata, in generale su sentieri sterrati, di roccia e su piccoli tratti ricoperti di neve. Nonostante le scarpe da avvicinamento Kayland Vitrik non siano state pensate per trekking in montagna, le ho utilizzate un paio di volte per uscite di almeno 1.000m di dislivello per valutare gli effetti di un utilizzo prolungato, come succede per lunghi avvicinamenti alpini.Le scarpe Vitrik in testLa prova sul campoUna volta indossata, la scarpa è molto avvolgente e colpisce subito la sua robustezza. Rispetto a scarpe da avvicinamento di altre marche, ad esempio le TX4 di La Sportiva, le scarpe Kayland Vitrik sono più robuste e, purtroppo, più pesanti. Per fare un confronto, le scarpe da avvicinamento La Sportiva TX4 pesano 296 gr a singola scarpa, numero 38, quindi 90 gr in meno. Alla fine di lunghi avvicinamenti o utilizzo prolungato mi sono trovata ad avere i piedi stanchi, che desideravano di essere tolti dalle scarpe per indossare qualcosa di più comodo.La suola ha molto grip e permette di muoversi facilmente su ogni tipo di terreno, tuttavia è molto rigida. Di fatto la rigidità della suola tende a far ruotare il piede su rocce e radici e la caviglia che non è vincolata rischia sempre di ""scavigliarsi"". Una suola più morbida si adatterebbe più facilmente alle asperità del terreno, facendo ruotare meno il piede .Ottima invece la performance su rocce ed arrampicate semplici: le scarpe garantiscono sostegno ed un’eccellente tenuta di punta. In aggiunta, il puntale ed il tallone rinforzato permettono di muoversi senza difficoltà e senza paura di rovinare la scarpa tra spuntoni e rocce abrasive.Le scarpe Vitrik su rocciaLa robusta Kayland Vitrik è dotata di una allacciatura che copre tutto il dorso permettendo di avere un buon bloccaggio del piede. Nella zona della caviglia poi, le asole dei lacci sono integrate alla tomaia ed una volta stretti, si sente che il piede è ben fermo. Un piede ben bloccato nella scarpa permette di avere una buona precisione quando si scala, nonostante la rigidità ed il grosso ingombro della scarpa.Unica nota sull’’allacciatura è legata proprio alla robustezza della tomaia, che risulta poco flessibile. I lacci devono essere ben tirati per sentire il piede bloccato e con una scarpa rigida basta poco per sentire che il piede si muove più di quanto voluto.Le Kayland Vitrik sono dotate di membrana Gore-Tex che le rende particolarmente adatte per l’ambiente alpino. Le ho infatti usate per un avvicinamento in mezzo alla neve ed a fine giornata non si erano neppure bagnate esternamente, se non in maniera lieve. Tutta questa impermeabilità gioca a sfavore della traspirabilità: a differenza di ciò che è scritto sul sito Kayland relativamente alle scarpe da avvicinamento, ho spesso sofferto di piedi molto caldi e sudati. Caratteristica che potrebbe però essere apprezzata da chi è freddoloso e predilige una scarpa calda.Testando le scarpe nella neveCalzataHo prese le scarpe Kayland Vitrik del mio stesso numero di piede. Nonostante io abbia un piede a pianta molto larga e con il collo alto, con questo numero trovo le scarpe comode da indossare, anche con calze più pesanti da trekking. Sul sito è presente anche una guida per la scelta del numero corretto.Le scarpe sono poi dotate di asole sia sulla linguetta che sul tallone che facilitano la calzata.Consigliata perLe scarpe Kayland Vitrik sono consigliate a chi ha bisogno di una calzatura robusta per avvicinamento su roccia o per arrampicate facili in ambiente alpino. Non pratico vie ferrate, ma le ritengo adatte per questo utilizzo per il sostegno e la loro buona tenuta su roccia. La robustezza unita alla membrana impermeabile permette di avere una scarpa calda ed avvolgente, ottima per gli utilizzi in quota.Nonostante le abbia provate anche per trekking, le scarpe da avvicinamento Kayland Vitrik sono scarpe specifiche per terreni tecnici e rocciosi. Le sconsiglio per coloro che cercano una calzatura all-around, da usare anche per le uscite di trekking.[prezzo-link prezzo=""150 sito del produttore""]"
5667,"The North Face Race Day Gilet 8l","La categoria degli zaini da trail è diventata quasi un ponte tra gli zaini “classici” ed i gilet, tanto che nel nome del The North Face Race Day 8l della Flight Series compare proprio la parola “gilet”.Non è un caso: la filosofia minimalista con cui è stato costruito questo zaino fa si che, una volta indossato, non si senta addosso. Proprio come se fosse un capo d’abbigliamento.La tasca principale e la retina sul fondo sono grandi abbastanza per contenere l’abbigliamento necessario per cambiarci o coprirci in caso di tempo avverso, mentre le tasche sugli spallacci, essendo di dimensioni generose, contengono tutto quello che vogliamo avere a portata di mano.Caratteristiche Tecniche del The North Face Race DayVolume: 8 litriDimensioni: 42,5cm*42cm*0,5mPeso: 127 gTessuti: Nylon Cordura®, Elastan[link-produttore link=""https://www.thenorthface.it""]Ogni parte dello zaino è studiata e realizzata con un tessuto apposito. Il corpo principale del The North Face Race Day 8l è realizzato in Nylon Cordura® 60 g/m² Ripstop intessuto con finiture idrorepellenti. Le tasche sono leggermente più robuste, realizzate in Nylon 80 g/m², Elastan con FlashDry.Ultima nota relativa ai tessuti: molto efficace la retina che collega gli spallacci con la tasca principale nella parte bassa. Essendo molto elastica fascia perfettamente il costato garantendo la traspirazione.Dettaglio del tessuto della tasca principale.Modalità di testHo usato il The North Face Race Day 8l durante i miei allenamenti per le gare autunnali, durante i mesi di Luglio e Agosto, dove il caldo, anche in quota, si fa sentire.La prova sul campo del The North Face Race Day 8l Il primo pensiero che ho avuto quando l’ho preso in mano e l’ho indossato è stato: “meno male che lo vendono insieme alle borracce altrimenti non lo sentirei addosso”.La tasca principale e la retina posterioreQuando mi sono ritrovato a riempirlo per la prima uscita ero perplesso riguardo l’accesso alla sacca principale. Avevo paura fosse comoda per caricare ma scomoda nel caso bisognasse tirare fuori qualcosa. Invece nulla di più sbagliato: l’apertura è sufficientemente grande e l’elasticità dei tessuti fa si che si riesca ad allargare ulteriormente in modo da prendere qualsiasi cosa senza problemi.Molto funzionale il gancetto che serve per chiudere lo scomparto principale. Non si tratta di una vera e propria chiusura, ma evita che la sacca sia completamente aperta.Il vantaggio è che è possibile prendere qualcosa nello zaino anche senza toglierlo. Lo svantaggio è bisogna stare attenti in caso ci si inginocchi che non fuoriesca qualcosa di piccolo, tipo la frontale.L’apertura della sacca principale ed il gancio di chiusuraLa retina posteriore è molto ben costruita, con la giusta forma, la giusta dimensione e la giusta elasticità consente di riporre la giacca antipioggia in modo che sia sempre pronta all’uso e di riporla una volta terminato il suo utilizzo;. tutto anche senza togliere lo zaino, senza alcuna difficoltà.Gli spallacci e le relative taschineVeniamo ora alle tasche sugli spallacci. Rispetto al volume del vano principale queste sono di dimensioni molto generose e consentono di riporre tutto quello che deve essere a portata di mano.Troviamo 3 tasche sullo spallaccio destro e 4 sullo spallaccio sinistro. La quarta taschina è “nascosta” sotto la tasca della borraccia e chiudibile con una piccola cerniera, ottima per le cose di valore.La tasca con chiusura a zipLe tre taschine sono nelle posizioni “classiche” degli zaini da trail. La prima dall’alto è di forma allungata per contenere le soft flask, la seconda è subito sotto e la terza, la più piccola, è cucita sopra alla seconda. Con questo accorgimento si sfrutta al meglio l’elasticità del materiale che tiene ben saldo il contenuto sia della terza che della seconda tasca.Sistema di chiusura e dettaglio delle tasche sugli spallacciL’unico neo che ho rilevato è che le tasche per le borracce sono leggermente troppo lunghe rispetto alle borracce stesse (vendute insieme allo zaino e di ottima qualità). Questo si nota poco quando la borraccia è piena, perchè l’elasticità della tasca lavora al meglio e tiene in posizione la borraccia. Ma svuotandosi scivola sempre più in basso, risultando meno comodo bere.Fortunatamente The North Face ha posizionato due elastici proprio sopra alla tasca portaflask.in questo modo è possibile farli passare attorno al tappo delle borracce attenuando il problema sopra descritto.Inoltre questo accorgimento fa sì che sia impossibile perderle e che ci si possa aiutare nell’inserimento una volta riempite.Il sistema di aggancio delle borracceLa chiusura pettoraleIl sistema di allaccio è semplicissimo: due clips che scorrono in altezza lungo due astine rigide posizionate affianco alla tasca portaborracce. Essenziale ma funzionale, si regola in modo rapido e permette a chi, come me, preferisce allentare la chiusura in salita, di farlo senza perdere tempo.Durante la corsaC’è davvero poco da dire sul comportamento dello zaino una volta in movimento: è come non averlo.In salita, dove la stabilità conta meno, si apprezza la traspirabilità, degna di una maglietta tecnica.In pianura e discesa, dove si corre maggiormente e ci sono più sollecitazioni, emerge la stabilità dello zaino. Non si avvertono sobbalzi del materiale contenuto all’interno o sfregamenti fastidiosi.Consigliato perIl The North Face Race Day 8l è stato progettato e realizzato per chi mette in primo piano la performance. Ogni dettaglio è curato per minimizzare peso e ingombro; nessun fronzolo, l’essenza del minimalismo.Il suo volume di 8 litri lo rende adatto a gare ed allenamenti di trail running su distanze medio/lunghe. Il materiale per gare fino a 60 km, anche in alta montagna, ci sta tranquillamente.Grazie all’elasticità dei tessuti questo zaino garantisce stabilità del carico pur essendo mezzo vuoto, quindi si adatta bene anche all’impiego su distanze brevi.[prezzo-link link=""https://mountainreview.it/vai/the-north-face-race-day-gilet-8l/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
5737,"Scott Trail RC TR' 10","Lo Scott TRAIL RC TR' 10 è uno zaino minimale, pensato per avvolgere il busto con un peso minimo e adattarsi al suo contenuto grazie al materiale elasticizzato di cui è composto.Confesso che personalmente non sono mai stato un fan di questo genere di zaini. Preferivo zaini più strutturati con molte tasche e varie possibilità per riporre il materiale, privilegiando la praticità alla performance.Tuttavia, dopo molti mesi di utilizzo nelle situazioni più varie devo dire che questo zaino Scott Trail RC TR' 10 ha rivoluzionato le mie abitudini. Con un po’ di “mestiere” si riesce a riporre tutto il materiale necessario, accedendovi in modo spartano ma sufficientemente comodo. Dopo un po’ di uscite ci si abitua alla nuova filosofia, tanto da rendere davvero spiacevole tornare alle vecchie soluzioni se le condizioni lo rendono indispensabile.Caratteristiche tecniche del Scott Trail RC TR' 10Peso: 165 gVolume: 10 litriComposizione: Tessuto esterno: 75% poliammide, 25% elastan; Fodera: 100% poliammide[link-produttore link=""https://www.scott-sports.com/""]Modalità di testHo testato lo Scott Trail RC TR' 10 nelle condizioni più disparate. Distanze dai 20 ai 110 km, in allenamento e in gara, sulla neve in gennaio e in estate con clima torrido.L’ho utilizzato quasi vuoto e pieno sino all’orlo, con faretra porta-bacchette e senza.Nelle tasche porta-borracce ho utilizzato sia le ottime flask fornite in dotazione che altre di capienza simile ma di marche differenti.Ho provato anche l’utilizzo di borracce rigide, e questo è stato l’unico caso in cui ho avuto qualche noia. Infatti la borraccia va a premere sul petto e alla lunga diventa fastidiosa, soluzione da evitare se si pensa di superare le tre o quattro ore di corsa.Un plus è che la faretra può essere utilizzata con successo sia per portare le bacchette da trail che come tasca aggiuntiva per riporre magari un guscio o un terzo strato a cui accedere velocemente, nonostante non sia stata pensata per questo scopo.La prova sul campoLo zaino Scott Trail RC TR' 10 è ben bilanciato, una volta indossato quasi ci si dimentica di averlo sulle spalle.Queste le caratteristiche principali.FlaskLe due flask Scott Soft Bottle 500 cl con beccuccio corto svolgono ottimamente il loro lavoro, hanno un’ottima chiusura e non danno cattivi odori al contenuto.Raggiungere il beccuccio senza aiutarsi con la mano è possibile ma difficoltoso (le cannucce avrebbero aiutato). Ma se la si afferra con la mano opposta si riescono ad utilizzare comodamente senza estrarle sino a che sono completamente vuote, dopo di che rimangono ben fissate senza rischiare di perderle.FaretraOttima la fattura, che permette di ospitare qualsiasi bacchetta senza disturbare eccessivamente. E’ possibile estrarre il contenuto in corsa seppur non troppo comodamente, mentre per riporle è necessario togliersi lo zaino.Tasche frontaliSono presenti 2 gruppi di 3 tasche per ogni spallaccio sovrapposte: una “mezza tasca”, la tasca flask e una con foro sottile superiore. La prima è la più comoda da raggiungere e può ospitare diversi oggetti tra cui anche uno smartphone, che rimarrà esposto per metà ma senza comunque rischio di perderlo. La terza può ospitare un roadbook arrotolato, un gel o una barretta.Sul lato inferiore dello Scott Trail RC TR' 10 sono presenti due tasche con cerniera che possono ospitare sino a 5 gel o una frontale con pile di ricambio. E’ possibile aprirle e recuperare il contenuto con una sola mano, mentre per chiuderle è utile aiutarsi con la seconda mano. Rimane comunque possibile accedervi senza eccessiva difficoltà correndo e senza togliersi lo zaino di dosso.Tasche posterioriSul retro abbiamo la rete divisoria (che sconsiglio di utilizzare se non per materiale piatto quale può essere il telo di emergenza) e la tascona principale con cerniera. C'è poi una mezza tasca senza chiusura che comunque, grazie alla sua elasticità, permette di ospitare sino ad una maglia termica a maniche lunghe senza pericolo di perderla per strada.FischiettoE’ nascosto all’interno della tasca destra, piccolissimo ma facile da recuperare grazie al corto cordino che lo lega. Ha un suono non troppo intenso ma sufficiente per farsi sentire in caso di emergenza.Lo zaino si chiude frontalmente con due lacci elastici comodi e robusti.CapienzaIn definitiva la capacità di carico dello zaino Scott Trail RC TR' 10 è più che adeguata, arrivando ad ospitare, a titolo di esempio, tutto il materiale obbligatorio standard per le sky più importanti, con in aggiunta una minima parte di dotazioni extra. Non è invece sufficiente se deve contenere anche il materiale del kit freddo tipico delle gare in alta quota (ad esempio piumino e ramponcini).Un utile gancettoUn dettaglio che riassume la filosofia di questo zaino è il gancetto posteriore. Minimale, ben studiato, leggero e robusto, si presta ad un utilizzo che va oltre a quello che farebbe intendere ad una prima vista.Personalmente ci aggancio il cappellino di notte e la bandana di giorno, accedendovi quando necessario senza bisogno di fermarmi in quanto raggiungibile con comodità. In alcune occasioni l’ho utilizzato per appenderci un caschetto da alpinismo trasportandolo comodamente.Qualità dei materialiOttima la robustezza dei materiali utilizzati per lo Scott Trail RC TR' 10. Dopo un utilizzo veramente intenso lo zaino rimane pressoché perfetto in tutte le sue parti.L’unico neo è l’abrasione della guaina esterna dei due anelli che legano il laccio per agganciare la faretra. Problema evidentemente dovuto allo sfregamento delle flask in quanto vengono utilizzati pochissimo. Infatti, anche quello da utilizzare per invertire l’aggancio per i mancini mostra la stessa usura del suo gemello.Consigliato perLo Scott Trail RC TR' 10 è un zainetto a tutto tondo e versatile, che può soddisfare le necessità di gran parte dei trail runner nella stragrande maggioranza delle occasioni.I momenti in cui non lo utilizzerei sono le condizioni in cui il freddo intenso richiede materiale abbondante (triplo strato caldo, ramponcini, ecc,) oppure quei casi in cui è necessaria un’organizzazione dei materiali in scompartimenti separati, organizzati e con buona protezione dall’acqua. Casi che rappresentano il 5% circa delle condizioni che ci si trova ad affrontare nella pratica dei trail running, per il restante 95% lo ritengo una soluzione ideale.[prezzo-link link=""https://mountainreview.it/vai/scott-trail-rc-tr-10/""]"
5762,"BDO Eyewear Start ST510-C4","PremessaDurante le attività in montagna la protezione degli occhi è fondamentale. Non solo dalla luce del sole e dagli agenti atmosferici come vento e neve, ma anche da pietrisco, ghiaccio o detriti che in alcune situazioni (come ferrate o alpinismo) potrebbero investirci e colpire i nostri occhi ferendoci o mettendoci in seria difficoltà.Utilizzo durante una ferrataCaratteristiche tecniche dei BDO Eyewear Start ST510-C4Materiale montatura: Grilamid TR 90Peso: circa 30g (solo occhiali) - 40g (inclusi accessori)Lenti: fotocromatiche Cat. 2-4Accessori: laccio posteriore e alette laterali rimovibili, custodia rigidaAste modellabiliModalità di testHo utilizzato i BDO Eyewear Start ST510-C4 prevalentemente in condizioni estive, per trekking oltre i 3000m in alta Val di Susa. Ma anche vie ferrate (es. Ferrata del Bunker alle gole di S. Gervasio e Ferrata Minonzio allo Zucco Campelli) ed escursioni in mountain bike.La prova sul campo dei BDO Eyewear Start ST510-C4Gli occhiali BDO Eyewear Start ST510-C4 sono occhiali pensati per l’utilizzo in montagna in alta quota o sulla neve e sono dotati di accessori specifici per questo impiego:Alette laterali rimovibili, dalle dimensioni generoseLaccetto elastico posteriore regolabile con fibbia, anch’esso rimovibileDetttaglio degli accessoriTestando gli occhiali durante diverse escursioni in ambiente di alta quota (parecchio ventoso) ho trovato le alette laterali molto protettive, sia dal vento sia dall’ingresso di luce laterale. Quest'ultima può diventare molto fastidiosa (se non problematica) in certe situazioni, come ad esempio su neve o ghiaccio.Volendo, le alette possono comunque essere tolte facilmente.Nella pratica le ho rimosse solo in assenza di vento, per aumentare l’areazione e ridurre la possibilità di appannamento delle lenti. Oppure per una questione puramente estetica, per rendere il look degli occhiali un po’ più fashion e meno “alpinistico”.Per quanto riguarda il laccetto posteriore finora non ne ho fatto un uso intensivo, ma ho voluto provarlo sotto il casco da alpinismo per verificare se potesse causare qualche fastidio. Fortunatamente non è stato così. Infatti la fibbia che permette la regolazione del laccio elastico è piatta e non preme dietro la testa nemmeno indossando il casco.Sicuramente ne farò un uso più costante durante la stagione scialpinistica, dove una caduta in neve fresca potrebbe comportare la perdita degli occhiali se non vengono fissati posteriormente.Le lenti all’ombra diventano quasi trasparentiForse a discapito di un design più trendy (e di chi ha un viso piccolo), le lenti sono molto ampie e coprenti ma garantiscono al contempo un’ottima protezione e una visuale ampia.Rispetto ad altri occhiali fotocromatici che ho provato in precedenza ho notato che in condizioni di ombra le lenti dei BDO Eyewear Start ST510-C4 diventano davvero molto chiare, quasi trasparenti. Questo pur essendo nel range cat. 2-4 (si veda la foto sopra).Me ne sono reso conto utilizzandole durante le discese in mountain bike. Pur attraversando tratti di bosco in piena ombra non ho mai sentito la necessità di togliere gli occhiali per aumentare la visibilità.Inoltre, lenti che diventano sufficientemente chiare mi permettono di indossare gli occhiali anche in condizioni di scarsa illuminazione. Cosa frequente nella prima parte delle escursioni al mattino presto (o in inverno), assicurandomi la protezione degli occhi senza ridurre la visibilità.Caratteristiche delle 5 categorie di lenti da sole (fonte sito Julbo)La differenza di luminosità tra occhiali che montano lenti della stessa categoria è spiegata dalla tolleranza stabilita nella normativa di riferimento, lo standard ISO 8980-3.All’interno della stessa categoria, infatti rientrano lenti con caratteristiche piuttosto diverse tra loro. Ad esempio le lenti di cat. 2 trasmettono agli occhi una percentuale di luce variabile tra il 18% e 43%.La montatura degli occhiali BDO Eyewear Start ST510-C4 è realizzata in Grilamid TR90. Cercando un po’ di informazioni su questo materiale si scopre che si tratta di polimero plastico caratterizzato dall’essere molto leggero e con un’alta resistenza agli agenti ambientali, ipoallergenico e molto resistente agli urti. Per questo motivo è molto utilizzato nella realizzazione di occhiali sportivi.In effetti alla prova della bilancia il peso è davvero minimo: arriva a circa 30g per i soli occhiali e a circa 40g con gli accessori (le alette laterali e il laccio posteriore).Da notare che i terminali delle aste sono realizzati in materiale più morbido con anima interna in metallo. In questo modo è possibile modellarli a piacimento per trovare la giusta curvatura: sia per avere il massimo comfort, sia per ottenere la migliore aderenza al viso.Da non sottovalutare infine, che gli occhiali BDO Eyewear Start ST510-C4 vengono forniti con una custodia rigida con chiusura a zip che permette di infilarli senza preoccupazioni nello zaino.Lo stesso modello è disponibile in alternativa con lenti polarizzate e antiriflesso cat.3 o cat.4, ma personalmente ritengo che per un utilizzo ad ampio spettro siano consigliabili le lenti fotocromatiche.Consigliato perI BDO Eyewear Start ST510-C4 sono occhiali tecnici, concepiti per proteggere gli occhi non soltanto dal sole ma anche da vento, neve e dal contatto accidentale con detriti mossi da chi si trova sopra di noi in un percorso alpinistico o una ferrata. Il design rispecchia questa vocazione con lenti ampie e protezioni laterali. Le lenti fotocromatiche secondo me sono il punto di forza di questi occhiali e li rendono utilizzabili ad ampio spettro per ogni tipo di sport di montagna, dall’alpinismo alla MTB.[prezzo-link prezzo=""120 circa""]"
5895,"Revolution Race Gpx Pro Pants","I Revolution Race Gpx Pro sono pantaloni tecnici polivalenti, adatti principalmente al trekking durante le mezze stagioni. Non idonei per lo scialpinismo o all’uso in condizioni severe. Buona la resistenza dei materiali impiegati.Caratteristiche tecniche dei Revolution Race Gpx Pro PantsComposizione: Poliestere 65%, Cotone 35%Membrana: Hypershell®Peso: 575g per una taglia MIl trattamento Hypershell® garantisce proprietà idrorepellenti e antivento nelle zone di applicazione. Presenta cuciture rinforzate a livello del cavallo e interno coscia per garantire maggiore durevolezza nel tempo.Modalità di testHo avuto modo di utilizzare i pantaloni Revolution Race Gpx Pro Pants per alcune uscite primaverili in montagna in modalità hiking. Avevo intenzione di utilizzarli anche per lo scialpinismo ma purtroppo il sistema di regolazione alla caviglia tramite bottoni, anche nella sua massima larghezza, risulta estremamente limitato.Principalmente le escursioni hanno avuto un dislivello compreso tra i 700 e i 1300 metri e ad una quota massima di circa 2500 metri. Il meteo è stato variabile, tendenzialmente sereno con temperature comprese tra lo zero e i 15 °C.La prova sul campo dei Revolution Race Gpx ProIdrorepellente e antiventoDurante le uscite questi pantaloni mi hanno protetto egregiamente dal vento freddo che in quota, soffia ancora forte in primavera. Durante le ascese la traspirabilità garantita dal tessuto stretch e dalle zip laterali a livello delle cosce garantiscono un buon comfort durante la camminata.Un appunto sull’impermeabilità: il tessuto idrorepellente posto a livello del sedere e delle ginocchia garantisce un minimo di impermeabilità ma non sono studiati per affrontare nevicate o piogge intense. In un’occasione ho affrontato una grandinata breve ma corposa seguita da una pioggia fitta e il pantalone nell’arco di qualche minuto si era già impregnato di acqua.RegolazioneLa regolazione non è uno dei punti di forza di questo prodotto. Personalmente trovo che il bottone di chiusura in vita sia scomodo specie se abbinato a una fascia poco elastica come in questo caso. Petanto i pantaloni rischiano di essere troppi stretti o di “cascare” se non abbinati a una cintura per la quale sono comunque presenti 6 passanti rinforzati.Tuttavia, la vera pecca di questi pantaloni è il sistema di chiusura a livello della caviglia tramite bottoni a pressione che consente di regolare la larghezza in 4 misure. Infatti la più larga risulta già essere troppo aderente anche solo per infilarvi all’interno la ghetta superiore dello scarpone. Dopo qualche sforzo, durante le uscite con lo scarpone da trekking, sono riuscito a infilarla, ma mi è stato impossibile farlo con scarponi più strutturati, come quelli da alpinismo e scialpinismo. Devo dire che questa soluzione è anomala e poco funzionale visto che la parte interna del pantalone è dotata alla sua estremità inferiore di un orlo con gancio per lo scarpone.TascheIl Revolution Race Gpx Pro Pants ha ben 5 tasche di cui 3 dotate di cerniere (qualità YKK), due a livello dei cosciali e una posteriore. Le tasche anteriori, dotate di zip, sono sufficientemente larghe per potervi infilare un cellulare o un coltellino per averli sempre a portata di mano. Rimangono poi le classiche tasche aperte a livello dei fianchi che risultano profonde e rivestite internamente con un tessuto stretch piacevole al tatto.Resistenza e protezioneDurante le uscite, nelle quali ho volutamente maltrattato il pantalone su roccia e neve, devo dire che si nota chiaramente l’utilizzo di un materiale di qualità. Il tessuto infatti è dotato dei rinforzi nei punti di maggiore usura in cui anche la presenza di cuciture rinforzate svolge un ruolo importante.La camminata e i movimenti sono sempre fluidi grazie anche all’utilizzo del tessuto stretch a livello delle giunture.Sulle ginocchia la protezione, già garantita dal tessuto rinforzato, può essere ulteriormente implementata con un sistema davvero interessante. Tra il pantalone e il rinforzo è lasciato un piccolo spazio vuoto nel quale è possibile inserire una protezione gommata, venduta separatamente, che consente di stare inginocchiati anche su terreni accidentati.VestibilitàIl Gpx Pro Pants è un pantalone che, malgrado qualche piccolo difetto, colpisce per la comodità e la vestibilità, specie a coloro che non disdegnano i capi leggermente attillati. Il tessuto stretch permette agilità e libertà di movimento nonostante la robustezza dei materiali utilizzati.Le cuciture presenti per il materiale di rinforzo tendono un po’ a farsi sentire durante la marcia, specie a livello del ginocchio, quasi si trattasse di un paio di pantaloni zip-off. In prova, visto che sono alto 1,86 e di corporatura slanciata, ho testato una taglia M che veste secondo i canoni europei condivisi da altre marche.Revolution Race Gpx Pro, consigliati perRobustezza e versatilità sono i punti di forza che emergono durante l’utilizzo di questi pantaloni Revolution Race Gpx Pro Pants.Tuttavia la costruzione, improntata alla multifunzionalità, presenta alcune limitazioni che sarebbero colmabili con l’utilizzo di membrane idrorepellenti di maggiore qualità nei punti chiave. Decisamente migliorabili anche le regolazioni del gambale a livello della caviglia.Ritengo quindi che i RR Gpx Pro Pants siano, in rapporto al prezzo, un buon capo di abbigliamento dedicato all’hiking primaverile e ai trekking impegnativi. Eviterei invece l’utilizzo in contesti alpinistici, nonostante sul sito siano consigliati anche per queste attività.[prezzo-link prezzo=""99""]"
5916,"Sea To Summit Flame Fm II Women","Sea To Summit pensa alle donne e per le donne, e lo fa con il Flame FM II, un sacco a pelo progettato appositamente per loro, per la loro corporatura e per la loro fisiologia che le espone al freddo più degli uomini.Per queste ragioni il sacco a pelo Sea To Summit Flame FM II è stato studiato con una forma che assecondi le curve femminili ed imbottito con vero piumino d’oca ad alto coefficente di isolamento termico. A proposito di imbottitura, questa risulta distribuita in maniera diversa all’interno del sacco a pelo per garantire più calore nei punti nevralgici, ovvero il tronco.Tutto ciò è racchiuso in poco più di 500 g e 30 cm di sacca di trasporto e svolge le sue funzionalità al meglio con temperature comprese tra i 2°C e i -4°C. Lodevole la disponibilità di due taglie per adattarsi al meglio a tutte le corporature femminili.Caratteristiche tecniche del Sea to Summit Flame FM IIPer la fabbricazione di questo sacco a pelo sono state usate principalmente due tecnologie: imbottitura in piumino d’oca RDS 850+ Loft Premium ULTRA-DRY per renderlo caldo e tessuto in Nylon 7D ultraleggero per non appesantire gli zaini già pesanti durante i trekking. (versione women’s long testata da me):Peso: 575grIngombro da chiuso: Ø13X29cmZip: YKK®Raccomandato per: altezze sino a 183cmTemperatura: limite di comfort -4°, estrema -31°[link-produttore link=""https://seatosummit.com""]Modalità di testHo testato il sacco a pelo Sea To Summit Flame FM II in svariate condizioni: in tenda sotto una nevicata di fine maggio a 2000 mt, nelle uscite estive e di inizio autunno. Per avere una visione completa l’ho provato anche in bivacco, in una fredda camerata.Nelle situazioni “open air” ho indossato dei base layers e, durante la nevicata, un berretto e un pile. Nel bivacco, visto l’ambiente protetto, sono stata a mio agio con maglietta e mutande. Durante i pernottamenti in tenda il sacco a pelo era appoggiato su un materassino isolante autogonfiante (Kaikkialla Kevo 3.8).Maggio 2021, nevicata a 2000mt slmLa prova sul campo del Sea to Summit Flame FM IIIn tutte le occasioni il sacco a pelo Flame II di Sea To Summit non mi ha delusa. Nonostante io sia freddolosa, mi ha garantito comfort e calore, facendomi dormire sonni tranquilli senza piedi gelati. Anche in contesti meno esposti, come la camerata del bivacco, la termoregolazione è stata ottima e non ho mai avuto la sensazione di avere troppo caldo.Custodia e trasportoMa partiamo dalla preparazione dello zaino. Questo sacco a pelo, grazie alla sacca di trasporto Ultra Slim Nano dotata di cinghie di compressione, occupa davvero poco spazio. in appena 30cm e poco più di 550gr (per la versione long) avete tutto ciò che vi manterrà al caldo nelle fredde notti.A questo proposito devo sottolineare l’unica nota di demerito. L’insacchettamento dopo l’uso risulta un po’ macchinoso poiché la quantità di aria che deve fuoriuscire dal sacco a pelo è tanta e richiede un po’ di tempo. Quindi, quando è ora di rimettere il sacco a pelo nella sacca ricordatevi di non fare come me. Abituata ad altri sacchi a pelo, al mattino l'ho ripiegato a metà e poi provato ad arrotolare per farlo entrare nella sacca .. missione fallita!Esiste un modo più semplice ed efficace per riporlo: è sufficiente iniziare ad inserirlo nella sua sacca, senza badare troppo all’ordine e senza ripiegarlo, facendo così uscire tutta l’aria.Sacca di trasporto Ultra Sil NanoPer mantenere sempre alte le prestazioni del vostro sacco a pelo, Sea To Summit fornisce anche una sacca più grande ed areata dove riporlo una volta tornati a casa, così che le piume non si rovinino e siano mantenute integre.Sacca più grande ed areataFunzionalità e comoditàUn volta srotolato, ciò che noterete subito è come l’aria occuperà gli spazi tra le piume e gonfierà il sacco a pelo rendendolo soffice e morbido al tatto.Nonostante il rivestimento sia costituito in Nylon al 100%, è bella la sensazione di morbidezza che ti avvolge una volta infilati nel sacco a pelo.La forma a mummia è studiata sulla corporatura femminile, che di solito si allarga sui fianchi, restando più esile invece a livello delle spalle. Questa soluzione fa sì che il sacco a pelo avvolga la persona riducendo al minimo gli spazi “vuoti”; nonostante ciò la libertà di movimento non è compromessa grazie all’adattabilità dei tessuti impiegati e dell’imbottitura, aspetto che mi ha stupito di questo prodotto! Grazie a questa caratteristica infatti ho passato le serate dei trekking, prima del meritato riposo, a chiacciherare con gli amici standoneme seduta al calduccio dentro il sacco a pelo.Settembre 2021, relax a 2000mtAnche il cappuccio, regolabile con un comodo elastico, è facilmente adattabile attorno alla testa, aumentando l’isolamento termico.Dettaglio del cappuccioLa zip laterale YKK® scorre agevolmente senza resistenze. Nonostante la zip si apra solo per metà lunghezza non mi sono trovata in difficoltà nell’entrare e nell’uscire. La libertà di movimento garantita dalla forma del sacco a pelo aiuta anche in questo.Isolamento termicoAltra nota di merito di questo sacco a pelo è data dalla tenuta all’umidità. Sia durante i pernottamenti estivi che di inizio autunno, come sa bene chi come me ama dormire in tenda, l’umidità è una compagna inseparabile al mattino. Eppure, nonostante la piuma d’oca, con un’accorta progettazione il risveglio è stato asciutto, senza dover mettere a stendere il sacco a pelo prima di riporlo nello zaino alla partenza.Questo risultato è stato raggiunto grazie all’imbottitura RDS 850+ Loft Premium ULTRA-DRY che, grazie all’ausilio di celle d’aria e un trattamento specifico per le piume, non consente all’umidità di depositarsi tra le piume (molto interessante il video esplicativo della tecnologia sul sito del produttore).Nelle bande laterali possiamo percepire la presenza di un imbottitura più spessa per garantire più calore dove serve. Ho apprezzato particolarmente questo aspetto durante la nevicata improvvisa una notte di metà maggio sui 2000 metri. indossando un pile e regolando bene il cappuccio mi sono addormentata con una bellissima sensazione di calore e protezione.Banda laterale più spessa ed imbottitaSempre a questo proposito le impunture verticali presenti sul petto garantiscono che la piuma avvolga al meglio i punti “core” del corpo senza disperdersi in altre zone del sacco a pelo.Green policyNota di merito per la scelta “cruelty safe” per quanto riguarda la piuma utilizzata per l’imbottitura. Tutti i sacchi a pelo Sea to Summit infatti utilizzano solo materiali certificati secondo il “Responsible Down Standard"", così da avere la certezza che in ogni fase del processo di raccolta della piuma sia stato garantito il rispetto ed il benessere delle oche.Consigliato perIl Sea To Summit Flame FM II è un sacco a pelo di ottima fattura, in vera piuma d’oca, che garantisce un buon isolamento termico e comfort anche a temperature rigide.Il peso ridotto, la possibilità di comprimere la sacca di trasporto e il coefficiente termico dell’imbottitura lo rendono un prodotto di punta nel panorama dei sacchi a pelo da utilizzare anche in quota con temperature vicine allo zero.Consigliato a tutte le donne amanti dell’avventura che, senza appesantire troppo gli zaini, non vogliono rinunciare ad una dormita al caldo anche in quota ed in stagioni medio-fredde.Certo, il prezzo non è dei più abbordabili, ma le prestazioni del prodotto non fanno rimpiangere la spesa.[prezzo-link link=""https://mountainreview.it/vai/sea-to-summit-sacco-a-pelo-flame-fmii-donna/""]"
5963,"Aku Selvatica GTX WS","Le Aku Selvatica GTX WS si inseriscono in una nicchia di calzature in forte crescita rappresentata da scarpe a metà tra i tradizionali scarponcini da trekking e le scarpe da trail running. Come i primi forniscono protezione del piede, impermeabilità e sostegno e come le seconde presentano tomaia bassa, leggerezza e comfort.Caratteristiche tecniche delle Aku SelvaticaTomaia air 8000 con protezione in gommaFodera Gore-tex extended comfortPlantare Ortholite antimicrobico e traspiranteSottopiede con tecnologia Elica Natural Stride SystemSuola Vibram Mega GripPeso: 384 g (taglia 38)[link-produttore link=""https://www.aku.it/""]Modalità di testHo testato le AKu Selvatica in più occasioni e su diversi terreni.Sentieri nel bosco privi di difficoltà tecniche, percorsi a media quota con zaino da trekking e itinerari attrezzati con passaggi su roccia.CalzataHo utilizzato una scarpa di un numero in più rispetto al solito, come faccio per tutte le calzature da montagna. È molto rapida da indossare e allacciare grazie al sistema rapido di allacciatura. La tomaia si chiude molto intorno alla linguetta, dando una sensazione di compressione al collo del piede che all’inizio può essere inusuale.La punta è sufficientemente ampia da permettere alle dita di muoversi e di evitare di toccare contro la scarpa in situazioni di discesa, anche ripida.La prova sul campo delle Aku SelvaticaAderenza e trazioneLa suola Vibram Mega Grip assicura una camminata in sicurezza su roccia si asciutta che bagnata. Il sostegno sugli appoggi e le tacche è buono e si avvicina a quello di una scarpa da approach: anche su terreni moderatamente tecnici il passo è sicuro.La tassellatura piuttosto pronunciata consente inoltre un buon grip su terreni erbosi o fangosi. D’altra parte la velocità di camminata risulta lievemente rallentata rispetto ad altri modelli più leggeri.Ammortizzazione e comfortLa scarpa assorbe bene le asperità del terreno. Il sistema suola e intersuola isola il piede anche su sentieri particolarmente fastidiosi per la presenza di sassi di tutte le forme e misure.La camminata risulta confortevole e fluida su tutti i terreni nonostante il piede sia ben protetto e sostenuto. Anche in discesa la scarpa offre una sensazione di stabilità complessiva, con il piede ben contenuto al suo interno.Traspirabilità e impermeabilitàNonostante la tomaia sia ben strutturata, non ho avuto problemi di eccessiva sudorazione o sensazione di troppo calore.Anche in occasione di guadi su ruscelli poco profondi i piedi sono sempre rimasti all’asciutto.Consigliate perHo trovato le aku selvatica particolarmente adatte per itinerari che vanno dal bosco bagnato in inverno e nelle mezze stagioni fino agli itinerari di media quota, anche su terreni tecnici.La protezione del piede e le buone performance della suola, consentono un utilizzo anche su sentieri attrezzati e vie ferrate. Insomma, una scarpa per chi vuole fare fast hiking senza rinunciare a protezione e stabilità anche su terreni mediamente tecnici.[prezzo-link link=""https://mountainreview.it/vai/aku-selvatica-gtx-ws/""]"
6008,"Wild Country Revo","PremessaWild Country Revo è il nuovo freno bidirezionale assistito della casa inglese. Studiato per essere semplice nell’utilizzo come un normale secchiello ed allo stesso tempo garantire maggiore sicurezza in caso di uso scorretto.Attraverso un sistema di bloccaggio automatico, Revo è in grado di bloccare autonomamente una caduta non appena la corda scorrerà ad una velocità di 4m/s.All’interno della confezione, oltre al freno troviamo anche una sacca per riporlo ed un manuale di istruzioni.Caratteristiche tecniche del Wild Country RevoPeso: 245 gDiametro di corda accettato: 8,5 - 11 mmMade in Italy[link-produttore link=""https://www.wildcountry.com""]Modalità testQuando sembra che la ricerca tecnologica nel campo degli assicuratori per l’arrampicata possa essere arrivata ad un punto morto, ecco arrivare sullo scaffale del mio negozio preferito qualcosa di nuovo che subito cattura la mia attenzione.Ho in mano da diverso tempo questo assicuratore, lo utilizzo alternandolo ad un altro a seconda del “tipo di scalata” che farò nella giornata.La prova sul campo del Wild Country RevoCome già detto in precedenza il Wild Country Revo è un assicuratore con sistema di freno assistito. Pesa 245 g, poco meno del Matik, rivale di casa Camp.Composto da molteplici parti meccaniche semovibili non è certo l’attrezzo più semplice da descrivere. Per questo motivo mi limiterò a presentare solamente le parti interessate durante il normale utilizzo. Per tutto il sistema tecnologico, vi rimando alla sezione a lui dedicata su sito di Wild Country.Il freno è costruito interamente in lega di alluminio e composto da due flange che ruotano di 45° intorno all’asse centrale.Un piccola levetta di plastica a forma di virgola funge da sicura per mantenere le flange chiuse durante l’utilizzo.&nbsp;Stretto tra le due flange vi è la puleggia dove alloggia la corda. Essa è dotata di sistema bloccante che, in caso di caduta del compagno, blocca la rotazione della stessa non appena viene superata la velocità di 4 m/s.Analizzando il freno prima ancora del suo utilizzo, sicuramente risulta interessante da un punto di vista meccanico la sua costruzione innovativa rispetto ad altri attrezzi in commercio.Il Revo con le camme aperteApertura delle cammeRevo è bi-direzionle. Non importa il senso di inserimento della cordaPer inserire la corda all’interno del Revo bisogna alzare la levetta di sicura ed aprire le flange.&nbsp;Su un lato del freno troviamo il disegno di una doppia freccia che ricorda come in realtà il senso di inserimento non conta. Infatti il dispositivo è in grado di fare il suo lavoro in entrambe le direzioni, compreso il sistema di bloccaggio automatico.Per connettere il freno all’anello di servizio dell’imbrago, bisogna inserire qualsiasi moschettone hms.Principio di funzionamentoPer dare corda al compagno che sta scalando, il Wild Country Revo non necessita di essere impugnato. Il sistema di sicura rimane praticamente uguale a quello di un classico secchiello.La corda, alloggiando intorno ad una puleggia, risulta molto fluida quando deve essere fornita velocemente.Questa caratteristica permette al Revo di essere un ottimo attrezzo per salite on-sight anche se il nostro/a compagno/a non è molto veloce nel fornirci corda durante le rinviate.Il Revo deve essere dunque utilizzato come un semplice secchiello, lasciando il sistema di bloccaggio automatico come backup di sicurezza in caso di uso scorretto dell’attrezzo.&nbsp;Tale sistema di bloccaggio, unito alla bidirezionalità del freno, lo rendono un ottimo assicuratore adatto anche ai principianti.Insrimento del moschettone nel revo Corda inserita e Revo connesso all'imbragoUtilizzo del revoSistema di sicurezza di back-upIn caso di caduta, se si è commesso qualche errore, entra in gioco il sistema di sicurezza di backup. Infatti, alla velocità di 4 m/s, il sistema bloccherà la rotazione della puleggia e arresterà la caduta mandando la corda in tensione. Per tornare alla modalità scalata bisognerà semplicemente tirare leggermente verso il basso la corda che esce dell’attrezzo fino a sentire un inequivocabile “click” di sblocco.Lo stesso sistema di sicurezza entrerà in azione anche durante la calata. Essa viene effettuata infatti tale e quale ad un secchiello, ma se avviene troppo velocemente il Revo si bloccherà e bisognerà manualmente sbloccarlo.Un altro piccolo difetto per quanto riguarda la fase di calata, è legato alla presenza della puleggia.Non essendoci attriti tra corda ed attrezzo, tutto il peso della persona che viene calata dovrà essere trattenuto dalla presa del compagno.Tale caratteristica potrebbe dunque creare problemi in caso di differenze di peso notevoli tra compagni di cordata.Comodo e veloce nel dare cordaConsigliato perDopo averlo utilizzato per diverso tempo mi sento di consigliare il Wild Country Revo a chiunque voglia scalare in falesia, sia trad che sportive, e palestre indoor.Consigliato a tutti, ma con le giuste e doverose valutazioni.I neofiti dell’arrampicata potranno sicuramente godere di un attrezzo di semplice ed intuitivo utilizzo. Farne uso durante la “formazione” permette di sviluppare le buone pratiche di chi fa sicura (tenere sempre una mano sulla corda, aprire l’angolo per il bloccaggio ecc.) fornendo però la sicurezza del sistema di bloccaggio.Essendo il bloccaggio automatico un sistema di sicurezza di backup, durante la scalata in top-rope l’utilizzo del Revo sarà identico a quello del secchiello, non bloccando la corda automaticamente.Tale caratteristica non rende dunque ottimale l’utilizzo di questo freno in tutte quelle situazioni in cui si chiede con frequenza al compagno che fa sicura di bloccare la corda.Lavorare i tiri o scalare in top rope con persone che avranno bisogno di fermarsi spesso risulterà dunque scomodo.Nella scalata top-rope il dispositivo non blocca.Per uno scalatore evoluto invece credo che questo freno possa effettivamente fare la differenza in alcune situazioni. Se ad esempio si sta scalando con una persona che non è abituata a dare corda velocemente, la puleggia aiuta molto in questa azione.Di contro, basandosi sul principio di funzionamento del secchiello, se si sta provando un tiro al proprio limite e si necessita di bloccaggi frequenti e prolungati&nbsp; il peso dello scalatore dovrà essere trattenuto a mano dall’assicuratore.[prezzo-link link=""https://mountainreview.it/vai/wild-country-assicuratore-revo-belay-device/""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
6050,"The North Face Flight Vectiv","PremessaLe The North Face Flight Vectiv sono scarpe che verranno apprezzate soprattutto da un pubblico che potrei definire “specialista”.L’obiettivo per cui sono pensate è la performance, la realizzazione per ottenerla non le rende adatte a principianti, a chi ha qualche kg in più o a chi cerca una buona ammortizzazione. Allo stesso modo non sono l’ideale per chi non ha muscolatura e articolazioni ben allenate e in generale per le gare più lunghe.Al contrario i più leggeri e veloci troveranno un’alleata nella ricerca della massima performance, soprattutto sui tratti veloci e meno tecnici.Caratteristiche tecniche delle The North Face Flight VectivPeso: 310 gDrop: 6 mmIntersuola rocker VECTIV™Suola SurfaceCTRL con piastra 3D VECTIV™ in fibra di carbonio[link-produttore link=""https://www.thenorthface.com""]Modalità di testHo testato le The North Face Flight Vectiv tra luglio e settembre per circa 300 km totali, in gara e in allenamento su distanze inferiori ai 30 km e terreni poco tecnici.In aggiunta ho voluto provare un test sulla distanza dell’ultramaratona con passaggi tecnici.La prova sul campo delle The North Face Flight VectivLa scarpa adotta la soluzione “a calza”, senza linguetta, scelta che personalmente apprezzo molto. La si indossa, si stringono bene i lacci e si corre senza dover pensare ad aggiustare la chiusura.Indossandola ci si sente subito a proprio agio in quanto è comoda e avvolgente. Peso e reattività portano sin dai primi passi a spingere con falcata leggera e veloce.La reattività è la sua caratteristica principale, la tecnologia si sente e la spinta è evidente, soprattutto nelle andature sotto ai quattro minuti al km. Nelle discese molto ripide si corre addirittura il rischio di trovarsi ad essere anche troppo veloci.Devo però dire che questa caratteristica oltre i primi 150 km è andata ad esaurirsi, non so se perchè mi ci sono abituato o se i materiali hanno iniziato a perdere la loro efficacia.Per contro le The North Face Flight Vectiv non sono particolarmente protettive. Tomaia e puntale sono realizzati in materiale molto leggero e traspirante, ottimo per leggerezza ma non danno protezione da acqua o occasionali colpi.La suola non attutisce le irregolarità del fondo e alla lunga la pianta del piede risulta molto sollecitata. Come dire: i sassi si sentono tutti! In compenso la trazione sull’asciutto è ottima, mentre sul bagnato si comporta onestamente.La conchiglia lascia alla caviglia molto dell’onere di stabilizzare il passo e in ultimo l’ammortizzazione è inferiore alla media a cui le ultime calzature in commercio ci hanno abituato.Le caratteristiche della The North Face Flight Vectiv in definitiva fanno sì che chi è abituato e si allena solitamente con una scarpa protettiva e ammortizzata potrebbe sentire fastidio nelle corse di media lunga distanza.Vestibilità e calzataCalzabilità e vestibilità sono ottime. La struttura è disegnata per essere fasciante senza però comprimere le dita, lasciando il giusto spazio a falangi e metatarsali.Il piede rimane ben stabile nella sua posizione anche grazie ad un cuscinetto posteriore morbido ed avvolgente. Questa soluzione offre evidenti vantaggi, anche se non sembra a vista è veramente comodo, ma per contro la pressione continua sul tendine achilleo, se protratta per troppo tempo, può portare a fastidiose infiammazioni.Consigliate perConsiglio le The North Face Flight Vectiv quando si cerca la massima performance. Un valido alleato per gare medio corte e per runner con una buona struttura muscolare e tendinea.La sconsiglierei come scarpa da allenamento o per gare di lunga distanza, dove l’affaticamento muscolare e tendineo che comportano andrebbe in breve ad annullare il vantaggio dato da leggerezza e reattività.[prezzo-link link=""https://mountainreview.it/vai/the-north-face-scarpe-flight-vective-uomo/""]"
6182,"C.A.M.P. Ascent","I ramponi a 10 punte in acciaio rappresentano un segmento di mercato molto interessante. Anche se non raggiungono le potenzialità tecniche di quelli con più punte sono leggeri e sufficientemente affidabili per utilizzo su difficoltà alpinistiche classiche.C.A.M.P. propone Ascent, leggero ed essenziale senza rinunciare a nulla. Anzi, rispetto ad altri prodotti della medesima categoria offre punte frontali maggiormente tecniche ed anche un buon numero di accessori.Disponibile in versione con attacco classico o automatico-semiautomatico.Caratteristiche tecniche del rampone C.A.M.P. AscentMateriali costruttivi: Acciaio NiCrMoNumero punte: 10Antibott: fornito in dotazione, attivoPeso a coppia: 762 g antibott incluso con attacco semi-automaticoTipo di attacco: convertibile semi-automatico e automatico (e con accessorio non in dotazione convertibile anche in attacco classico)Asta di regolazione: in acciaio, asimmetrica e con regolazione micrometricaRegolazioni: 2 fori per attacco frontale, 2 fori per attacco posteriore e 3 livelli per la talloniera.[link-produttore link=""https://www.camp.it""]Modalità di testTestato su diversi scarponi ed in ambiente di alta quota in occasione di tre uscite: escursione da Plateau Rosa al bivacco Rossi e Volante, via normale italiana al Monte Bianco e via normale al Dente del Gigante. Nella terza uscita ho sostituito l'asta di regolazione in acciaio con la fettuccia di regolazione in Dyneema.Sulla cresta delle bossesCastore e Polluce dal bivacco Rossi e VolanteLa prova sul campoI ramponi C.A.M.P. Ascent colpiscono fin da subito positivamente: l'estetica è accattivante e le finiture sono molto curate.Nella confezione vengono forniti sia l'attacco automatico sia quello semiautomatico, gli antibott attivi ed anche la custodia per trasporto e stoccaggio. Quest’ultima è minimalista e un po’ fragile, ma va detto che di solito non è compresa nel prezzo del rampone.I dettagli sono molto curati: trovo la leva di regolazione molto interessante, un po' in stile “braccio del giradischi”: un tipo di progettazione controcorrente che si rivela ben utilizzabile.Le punte ed il corpo ramponeIl rampone è costituito da acciaio NiCrMo, particolarmente adatto a sopportare importanti sollecitazioni.L'inclinazione delle due punte anteriori è molto pronunciata e le punte immediatamente dietro sono protese verso l’avanti, come sui ramponi più tecnici. Questo permette di utilizzarle in appoggio durante la piolet traction. Pur non essendo un rampone tecnico da verticalità, muovendo qualche passo su di una placca di ghiaccio inclinato l’ho trovato molto affidabile e sicuro.Non ho mai avuto problemi di stabilità persino in passaggi di cresta nevosa molto affilata ed il rampone ha sempre aderito bene agli scarponi, anche dopo ore di utilizzo su neve e vari passaggi su roccia.Le restanti punte hanno una morfologia piuttosto standard per la categoria e rendono il rampone alto 3,5 cm,in linea con modelli concorrenti. Lo spessore delle punte non è troppo marcato, trattandosi di un prodotto in stile fast and light, e dopo le uscite a cui l’ho sottoposto non ha avuto bisogno di essere riaffilato.Mi ci sono trovato molto bene sia in situazioni di neve rigelata (ghiacciaio in piena notte) sia con neve decisamente più trasformata e meno portante (stesso ghiacciaio alle 13 circa): li ho sempre trovati saldi allo scarpone e stabili nel passo.AntibottBello esteticamente, ma poteva essere più efficace.Mi è capitato di trovarmi in una situazione di neve pesante ed ogni pochi passi ho dovuto utilizzare la piccozza per percuotere il rampone e staccare lo zoccolo, mentre il mio compagno di cordata non ha riscontrato questo problema con ramponi di altra marca. Su neve portante, rigelata o in via di trasformazione non ho avuto problemi.AllacciaturaHo trovato la fettuccia che costituisce l'allacciatura del rampone un po' fine. Questo la rende poco maneggevole, specie con i guanti. Bisogna lavorarci un po' di più per ottenere la “morsa” che si desidera. Molto funzionali invece i due passanti a doppia D: la linguetta utile per allentare i ramponi lavora in maniera eccellente e si maneggia bene anche con guanti.L'accessorio Fettuccia di regolazione in dyneema.Accessorio: fettuccia di regolazione in DyneemaMi è stato fornito anche questo accessorio che sostituisce l'asta di regolazione risparmiando peso (23 grammi a rampone) ma soprattutto rendendo il rampone C.A.M.P. Ascent ripiegabile su sé stesso, quindi molto più compatto.Mi è piaciuta molto e ne consiglio l'acquisto: compiendo escursioni sul ghiacciaio non si nota la differenza con l'asta di serie a patto di registrarla molto bene prima di partire, operazione un po' più laboriosa rispetto a quando si utilizza la comune asta in acciaio. Quest’ultima rimane migliore per utilizzo su terreno misto. Ritengo che questo accessorio valorizzi ancora di più le peculiarità del C.A.M.P. Ascent: leggerezza e compattezza.Pesata del rampone singolo con attacco semiautomatico e asta in dotazione.Pesata del rampone singolo con attacco semi-automatico e fettuccia di regolazione in dyneema.Consigliati per:I ramponi C.A.M.P. Ascent sono destinati ad ascensioni alpinistiche su difficoltà classiche. Tuttavia non sfigurano se si affronta qualche passaggio più tecnico, andando a sfidare i “fratelli maggiori” a 12 punte. Penso che sia un buon acquisto sia per i neofiti che desiderano approcciarsi all’ambiente del ghiacciaio sia per chi è più esperto e cerca un rampone più leggero e compatto, senza rinunciare a robustezza e stabilità.Può essere anche una valida opzione per gli scialpinisti che cercano un rampone compatto, relativamente leggero ma con l'affidabilità dell'acciaio.[prezzo-link link=""https://mountainreview.it/vai/camp-rampone-ascent/""]"
6207,"Kayland 4001 Gtx","Non lo nascondo, da scalatore l’idea di “pestare neve” in estate non mi fa impazzire… diciamo che ne vale la pena solo per gli avvicinamenti alle vie. Detto questo, quando ho preso in mano i Kayland 4001 GTX per la prima volta, qualcosa è scattato in me.Finalmente potevo utilizzare uno scarpone super tecnico anche d’estate, senza scendere a compromessi con la termicità oppure l’impermeabilità. Il tutto con un peso di 870g per una taglia 45.Caratteristiche tecniche dei Kayland 4001Peso: 874 grammi;Membrana Gore-Tex® Insulated Comfort Footwear;Ghetta protettiva e chiusura Easy Zip waterproof;Sottopiede in fibra di vetro ed alluminio, garantisce ottima rigidità per l’utilizzo dei ramponi;Suola Vibram® TetonModalità di testHo avuto modo di testare gli scarponi Kayland 4001 GTX sia sulle montagne sopra casa come il Pizzo Ferré, sia sulla catena del Bernina dove durante l’estate ho salito lo Sperone Kuffner, la via Biancograt e nella traversata dei Piz Palù.La prova sul campo dei Kayland 4001Fitting e camminataPur appartenendo ad una categoria di calzature destinata ad un tipo di alpinismo molto tecnico, i Kayland 4001 GTX risultano molto comodi e sorreggono molto bene la caviglia sia sulle morene che su neve durante gli avvicinamenti.La ghetta esterna è dotata di una zip asimmetrica YKK senza alcun sistema di chiusura nella parte alta (è presente un bordo elastico al cui interno vanno inseriti i pantaloni).Il sistema di allacciatura risulta rapido è di facile utilizzo anche con i guanti, forse avrei preferito solo delle stringhe un poco più grosse di diametro.Nella parte inferiore dello scarpone troviamo in combinazione con la suola Vibram Teton un doppio inserto in PU per l’utilizzo dei ramponi automatici. Per quanto riguarda la taglia, la mia scelta è ricaduta sul 45 cioè la stessa delle scarpe da avvicinamento.Fin dal primo utilizzo non ho avuto problemi né di fiacche né di dolori agli alluci. La pianta è un filo più stretta rispetto agli scarponi dello stesso genere di case come Scarpa o Zamberlan, quindi per qualsiasi dubbio prima dell’acquisto cercate di provarli in negozio se ne avete l’opportunità.Utilizzo su roccia, neve e ghiaccioL’anima tecnica di questo scarpone Kayland 4001 emerge non appena si indossano i ramponi. Il sottopiede in fibra di vetro e alluminio di questa calzatura lo rende incredibilmente rigido, creando così col rampone una simbiosi perfetta. Scalare sulla roccia con quelle “malefiche” punte d’acciaio non è mai stato così facile!Durante uno dei test per via delle condizioni non proprio estive mi sono trovato ad affrontare passi di 4°/ 5° grado con indosso i ramponi, e grazie alla rigidità strutturale dello scarpone la sensibilità sulla roccia era perfetta.D’altro canto questa caratteristica va ad incidere negativamente sulle performance su roccia. Infatti dimenticatevi di poter fare anche solo mezzo ""spalmo"" con queste scarpe: è impossibile. Ma d’altronde non sono nate per questo. La suola Vibram Teton però offre un buonissimo grip sugli appoggi netti, anche più piccoli.Ottime anche su ghiaccio e su cascata, dove la rigidità e la termicità della calzatura rendono al meglio. TermicitàTrattandosi di uno scarpone destinato all’utilizzo in quota, la capacità di mantenere il piede al caldo e all’asciutto è imprescindibile. La Membrana Gore-Tex® Insulated Comfort Footwear con cui è foderato il Kayland 4001GTX garantisce il massimo grado di protezione dalle infiltrazioni di acqua, mantenendo al tempo stesso una buona capacità di traspirazione.La combinazione di questi due fattori mi ha fatto apprezzare anche nelle condizioni più fredde il comfort di questa calzatura.GhettaVeniamo ora a parlare dell’unica pecca che ho trovato in questo nei Kayland 4001: la ghetta. La costruzione è ottima, la zip è fluida ed è impermeabile ma la parte superiore di quest’ultima non è dotata di nessun tipo di regolazione. Risulta così abbastanza facile che durante l’utilizzo della neve possa entrare da sopra nello scarpone, sia che indossiate i pantaloni sopra la ghetta o li infiliate all’interno. Questo è l’unico difetto che ho trovato in questo eccellente prodotto.Kayland 4001, consigliati perIn conclusione il Kayland 4001 GTX è destinato ad un alpinismo tecnico in quota su neve e ghiaccio ma che non disdegna qualche passaggio su roccia. Perciò che vogliate scalare il Bernina in estate o salire cascate di ghiaccio durante l’inverno, questo è lo scarpone che fa per voi.[prezzo-link prezzo=""479,95""]"
6257,"Ferrino Instinct 30+5","La Ferrino ha sempre fatto della ricerca sul campo un elemento distintivo, e la gamma degli zaini Instinct fa apprezzare un prodotto che è chiaramente frutto di soluzioni progettate per porsi ai vertici dell'attrezzatura tecnica.I tessuti in Dyneema® Composite Fabric, Cordura® Nylon con rinforzi in SuperFabric® permettono alta resistenza e al contempo una leggerezza che ferma il peso del prodotto a 690 g, con la possibilità di un carico che sfrutta totalmente i 30 + 5 litri.I grammi salgono di poco se si aggiungono le cinghie porta ramponi/materiali ed il portacasco, utili accessori. Inoltre, la fascia ventrale si può eliminare in caso di arrampicata abbassando così ulteriormente il peso.Caratteristiche tecnicheCapienza: 30 + 5 litriTessuti in Dyneema® Composite Fabric, Cordura® Nylon con rinforzi in SuperFabric®Carico verticale tramite unica zip bidirezionale2 porta piccozze, 2 porta sci, daisy chain porta materiali1 tasca internaPredisposizione sistema di idratazioneFascia ventrale con tasca accessori + porta materialiPeso: 690 g.[link-produttore link=""https://www.ferrino.it/""]Modalità di testHo utilizzato il Ferrino Instinct da novembre a settembre, quindi su 3 stagioni in attività di: skialp invernale e skialp primaverile, poi alpinismo estivo, arrampicata multipitch di media e di alta quota. Complessivamente ben 36 uscite di skialp e circa 35 uscite fra alpinismo ed arrampicata. Al termine del test il prodotto ha mantenuto le sue caratteristiche iniziali, ho notato solo un certo scolorimento delle fibbie rosse.La prova sul campo del Ferrino Instinct 30+5Versatilità di utilizzoLo zaino Ferrino Instinct fa dell’essenzialità la sua caratteristica, ma tutti i dettagli messi insieme supportano utilizzi differenti come l’alpinismo, l’arrampicata, lo skialp. Forse è solo il trekking che si addice poco a questo prodotto, caratterizzato da un grande e unico scomparto e da una sola tasca esterna con in aggiunta una tasca più ridotta sul fascione ventrale.Ma il tessuto trasparente esalta la facilità di trovare gli oggetti all’interno del corpo dello zaino a tal punto da non far rimpiangere scomparti supplementari. La forma a tubo permette di caricare con efficacia lo spazio disponibile, così che il 30+5 si presta anche per uscite di più giorni, a patto di non metterci un sacco a pelo.Dicevamo della luminosità interna, sorprendente per chi non ha mai provato un prodotto che si avvicina ad un concetto di trasparenza. Sulla neve la luce filtra ovviamente ancora di più ed i colori dei capi interni si accentuano.ChiusuraLa chiusura del Ferrino Instinct avviene in modo semplice ed intuitivo, tramite una zip bidirezionale - un dettaglio salvatempo - che chiude il sacco in modalità pressoché stagna per poi dover arrotolare la parte che rimane non occupata e andare a chiudere il tutto con una fettuccia con un gancio che va in un’asola.Lateralmente vi sono due ulteriori laccioli che permettono di compattare ulteriormente la parte alta dello zaino, aumentando la compattezza.Schienale e tascheLo schienale del Ferrino Instinct è anch’esso alla ricerca della leggerezza e della traspirabilità: il materiale che costituisce la struttura si dispone come un reticolato, ed è a sua volta ricoperto da una rete piacevole al tatto, così che il tutto vada a formare dei canali di aerazione molto evidenti.Anche la fascia a vita ha la stessa struttura ed è facilmente asportabile per lasciare spazio ad una semplice fettuccia alta 4 cm. Questa soluzione permette appunto di trasformare in un attimo lo zaino in modo che non dia fastidio in caso di imbragatura con materiali, e visto il limitato peso della fascia, la stessa può essere riposta nello zaino.Per quanto ci sia solo una tasca, è da notare che comunque è larga e profonda, capace di contenere cappello, guanti, portafoglio, custodia occhiali, snack veloci e le chiavi che si agganciano a una clip.Personalmente ho apprezzato molto anche l’anello in fettuccia che permette di sollevare lo zaino pieno inserendo tutta la mano. All’occorrenza si presta per l’inserimento di un moschettone nel caso in cui lo zaino debba essere recuperato in parete, situazione che potrebbe addirsi al Ferrino Instinct 30+5.Agganci per corda e piccozzeCorda e piccozze trovano il giusto posto nello zaino Ferrino Instinct.La prima sta comodamente a cavallo del top, a patto che non sia riempito per tutti i 35 litri, e può essere bloccata oltre che dalla fettuccia centrale anche dai due lacci porta sci laterali.La picca invece ha un sistema di aggancio che ospita due attrezzi, inserendo le punte in una sede apposita, bloccando il manico con una fettuccia alla base e con un sistema elastico in alto.Daisy chain per tutti i gusti. Infatti due daisy chain corrono sui bordi frontali, così da poterci agganciare moschettoni, materiali, ramponi e casco (per questi due vengono forniti dei kit veloci). Se quindi i 30 + 5 litri vanno stretti, c’è sempre la possibilità di aggiungere all’esterno, senza ovviamente dover eccedere. In questa foto si nota tra l’altro l’assenza del fascione ventrale, a vantaggio della fettuccia più stretta che ben si posiziona al di sopra dell'imbragatura.Capienza e caricoQuando è pieno carico non si direbbe che l'Instinct sia solo di 30+5 litri (per la precisione la Ferrino offre anche un 40+5 ed un 65+15), appunto perché la costruzione a sacca ed i pochi fronzoli interni permettono davvero di stivare e comprimere i materiali.Tuttavia ho notato un punto di attenzione: quando lo si carica al limite l’anatomicità dello schienale viene un po’ a meno e si crea spazio nella zona degli spallacci, cosa che non offre la massima stabilità. A carichi alti accade anche che le fibbie degli spallacci scivolino, e si debba quindi correggere i tiranti di tanto in tanto.Il tutto è coerente con il prodotto, che dovrebbe essere abbinato con materiali leggeri per far sì che tutto il carico non ecceda. Oppure, se serve caricare di più, è forse il caso di passare ai litraggi superiori ma viene meno la funzione all round del prodotto, davvero utile e leggero soprattutto in arrampicata.Arrampicata e scialpinismoIn arrampicata si apprezza la linea snella, caratteristica del corpo a forma di cilindro; inoltre quando è mezzo vuoto è facilmente comprimibile, a vantaggio anche in questo caso di un ingombro limitato.Accorciando gli spallacci è possibile regolare la posizione così che la fascia ventrale e tutto lo zaino vadano sopra l’imbragatura, a patto che lo zaino sia solo mezzo pieno come per altro dovrebbe essere in queste situazioni. E’ proprio nelle arrampicate lunghe che escono le migliori caratteristiche di questo prodotto.Anche in inverno il Ferrino Instinct ben si sposa con l’attività scialpinistica e grazie al fascione ventrale, dotato tra l’altro di un porta materiali e di una tasca impermeabile, lo zaino diventa solidale con il corpo permettendo così allo sciatore di percepire al meglio il baricentro durante tutti i passaggi.L’Instinct non offre uno scomparto apposito per il materiale da soccorso, che comunque è facilmente recuperabile grazie alla buona luminosità interna.Configurazioni variePorta sci, porta picozze, porta ramponi e porta materiali. Nei miei test durati 10 mesi sono stati messi sullo zaino Ferrino Instinct un po’ tutti gli attrezzi del caso, e anche gli sci trovano la giusta posizione lateralmente. In alternativa, si possono mettere trasversalmente sul top e bloccati dalla fettuccia che chiude la parte alta oppure usare due lacci sulle daisy chain e posizionarli all’esterno trasversalmente.Ecco qui invece due errori da non commettere, a mio avviso. Tenere il dorso troppo corto, creando un effetto a fisarmonica, e appenderci troppi materiali, creando un effetto stendibiancheria. Sulla base di questa foto, per caricare correttamente lo zaino avrei dovuto inserire nello stesso corda e scarpette, a vantaggio di una forma più consona, e regolare gli spallacci dopo aver fatto ben aderire lo schienale sul dorso.In questo caso si nota quanto il Ferrino Instinct sia comprimibile quando è poco carico. Nella situazione in questione lo zaino contiene scarpe da avvicinamento, una borraccia, qualche snack, una giacca termica, guanti leggeri ed una radio ricetrasmittente.Ancora una configurazione invernale, con corda da 30 metri e picozza, i ramponi all’interno. Si nota l’anello porta materiali, comodo per riporre la piccozza in caso di necessità improvvisa e per appenderci materiale tecnico di prima necessità (rinvio, carrucola, chiodo da ghiaccio).Resistenza all'acquaA conferma che il testo è durato molti mesi, ci sono state anche giornate piovose che mi hanno permesso di apprezzare l’impermeabilità del prodotto. I materiali sono effettivamente molto ricercati e resistenti, come ad esempio il fondo dello zaino fatto di un tessuto a prova di qualsiasi strappo.Consigliato perIl Ferrino Instinct 30+5 si è rivelato a suo agio nelle situazioni in cui si intende massimizzare le performance, grazie a leggerezza e funzionalità, con la combinazione di materiali resistenti e durevoli. Un prodotto di punta che dà il meglio di sé in salite lunghe e tecniche, dove poter contare su varie soluzioni di portabilità del materiale tecnico.[prezzo-link link=""https://mountainreview.it/vai/ferrino-zaino-instinct-305/""]"
6311,"Meindl Wildhorn Gtx","PremessaI Meindl Wildhorn GTX sono degli scarponi che si posizionano, secondo la classificazione della casa bavarese, a cavallo tra le categorie trekking ed alpinismo. Per struttura, rigidità e termicità di fatto sono da considerarsi scarponi adatti ad un trekking evoluto in alta quota e per uso alpinistico nelle stagioni meno fredde.Caratteristiche tecniche dei Meindl Wildhorn GTXPeso: 710g singola scarpa (misura 43)Membrana: Gore-Tex® Perfomance Comfort FootwearSoletta: Air-Active Soft Print drysoleSuola: Vibram® Alpin Rigid rubber grip con integrati talloniera e innesto ramponiTomaia: mesh sintetico con rinforzi in pelle scamosciata[link-produttore link=""https://meindl.de""]Modalità di testHo utilizzato gli scarponi Meindl Wildhorn GTX durante l’estate e l’inizio d’autunno, nelle zone dell’alta val Susa e della Valtellina:in diverse escursioni fino a 1500m di dislivello per raggiungere cime comprese tra i 2500 e 3300m di quotain una ferrata a Claviere (Ferrata del Bunker alle gole di S. Gervasio)durante una gita alpinistica autunnale su ghiacciaio innevato nella zona dello Stelvio fino a quota 3400m.La prova sul campo degli scarponi Meindl WildhornCamminata e comfortIl mio primo timore nell’utilizzare un nuovo paio di scarponi per un’escursione impegnativa è quello di trovarmi ad un certo punto con i piedi doloranti o peggio ancora con fastidiose vesciche, trasformando una bella gita in un calvario.Fortunatamente l’esperienza con gli scarponi Meindl Wildhorn GTX è stata esattamente l’opposto. Amore a prima vista (anzi: a prima calzata).La tomaia in mesh, dotata di colletto alto fino sopra la caviglia e linguetta anteriore imbottita, avvolge il piede in un morbido abbraccio che fascia senza fastidiosi punti di contatto o sfregamenti, assicurando una buona sensazione di controllo.La calzata dei Meindl Wildhorn GTX è di larghezza media ma pur avendo un piede piuttosto magro non ho avuto alcun problema di vuoti o scorrimento del piede.L’allacciatura dei Meindl Wildhorn GTX è di tipo classico, con le stringhe che passano in occhielli ricavati direttamente nel tessuto della tomaia (nella parte bassa) e in anelli di metallo nella parte superiore.Due di questi sono “autobloccanti” e strozzano le stringhe in modo da regolare separatamente le sezioni alta e bassa dello scarpone. Questo permette di regolare al meglio l’allacciatura ottimizzando il comfort di camminata sia in salita che in discesa.Dettaglio degli anelli di chiusura, del morbido colletto in mesh e della linguettaSuola e gripI Meindl Wildhorn GTX montano la suola Vibram© Alpin Rigid che, a dispetto del nome, può essere considerata di tipo semirigido, a conferma della vocazione di questo scarpone: un utilizzo polivalente in ambienti di alta quota.Struttura della suola Vibram © Alpine (fonte: sito web Meindl)La struttura della suola Vibram© Alpin è basata su una costruzione multistrato ben visibile osservando gli scarponi:il battistrada con ampia tassellatura per assicurare il massimo gripdue strati di diversa densità e spessore con funzioni shock-absorber lungo l’intera estensione della suolala conchiglia tallonare in TPU con integrato l’innesto per i ramponiQuesto tipo di suola, grazie alla buona rullata e all’ottimo livello di ammortizzazione, consente una camminata sicura ma al tempo stesso confortevole che permette di affrontare percorsi lunghi e dislivelli importanti.Personalmente ho usato i Meindl Wildhorn GTX più volte in gite giornaliere di lunghezza di 15-18km con dislivelli di circa 1000-1500m senza provare alcun affaticamento o fastidio ai piedi.Il grip per la mia esperienza è risultato buono su tutti i tipi di terreno, dando sempre sicurezza anche durante la discesa di terreni impervi e sdrucciolevoli.Anche il comportamento sulla neve è più che accettabile anche se la suola non è disegnata specificatamente per questo utilizzo.Inoltre, i bordi della suola sono abbastanza rigidi da permettere un buon livello di precisione anche in facili passi di arrampicata.L’inserto in TPU integrato con la suola Vibram assicura la compatibilità con ramponi semi-automatici (oltre a quelli “universali” ovviamente). La rigidità della suola è sufficiente a garantire ottimo controllo anche con i ramponi indossati.Utilizzo dei Meindl Wildhorn GTX con ramponi semiautomaticiImpermeabilitàLa membrana in Gore Tex © dei Meindl Wildhorn GTX, grazie anche al trattamento idrorepellente della tomaia, assicura ottima impermeabilità permettendo di affrontare senza timore sia piccoli guadi di ruscelli, sia l’attraversamento di nevai.Prova di impermeabilità nel guado di un ruscelloTermicitàPer la loro struttura, gli scarponi Meindl Wildhorn GTX sono concepiti per un utilizzo prevalentemente estivo su terreni di media e alta quota, dove sono in grado di dare il loro meglio.Sono quindi adatti a temperature basse, ma non prettamente invernali.Premesso che non sono un tipo freddoloso (anzi…chi mi conosce può dire il contrario) ho potuto utilizzare i Meindl Wildhorn GTX su neve e ghiaccio fino alla fine di ottobre.In particolare, complice il clima non particolarmente rigido li ho provati durante una gita alpinistica nella zona dello Stelvio fino a circa 3400m di quota.L’esperienza è stata nel complesso positiva. La suola multistrato garantisce un ottimo isolamento termico dal terreno innevato. Con un paio di calzettoni pesanti, la tomaia riesce a mantenere una temperatura confortevole.Un accenno di freddo alle dita dei piedi solo quando la salita impone per lunghi tratti di affondare completamente la punta degli scarponi nella neve fresca.D’altra parte questa è una situazione più tipicamente invernale. Se si intende affrontare lunghi percorsi in neve fresca o in condizioni di freddo intenso ci si dovrebbe orientare su uno scarpone specifico per uso invernale.Per uso estivo a bassa quota i Meindl Wildhorn GTX possono risultare troppo caldi e dare qualche problema di traspirazione, ma per questo tipo di impiego è consigliabile rivolgersi ad un’altra tipologia di scarpone.Consigliati perGli scarponi Meindl Wildhorn GTX sono consigliati per chi cerca uno scarpone polivalente, performante e confortevole per utilizzo prevalentemente in alta quota nelle stagioni meno fredde: vie lunghe con dislivelli importanti, ferrate, attraversamento di nevai o ghiacciai.Per un utilizzo in condizioni tipicamente invernali (neve e temperature molto rigide) la termicità potrebbe non essere sufficiente.[prezzo-link link=""https://mountainreview.it/vai/meindl-wildhorn/""]"
6439,"C.A.M.P. Storm","PremessaCon il casco C.A.M.P. Storm l’azienda di Premana ha messo in gioco tutta la sua esperienza per offrire un prodotto competitivo e funzionale, specificatamente per uso su roccia ed alpinismo.Vediamo nel dettaglio le numerose caratteristiche tecnicheCaratteristiche tecniche250 grammi taglia M-LStruttura interna in EPSCalotta esterna in policarbonato “in-moulding”22 aperture di ventilazioneImbottitura interna removibileSistema di regolazione posteriore a rotellaDivider laterali con clip4 clip porta lampada frontale[link-produttore link=""https://www.camp.it""]Modalità di test del C.A.M.P. StormHo utilizzato il casco C.A.M.P. Storm prevalentemente per scalate su roccia alpinistiche e sportive, (come ad esempio sulla Punta Allievi in Val Masino, in Albigna e in Grigna Settentrionale), oppure semplicemente durante giornate trascorse in falesia.Via Inshallah sulla Punta AllieviLa prova sul campoCome premesso, il casco Storm è il più leggero prodotto da C.A.M.P. (XS-S 230 g; M-L 250 g) ed è progettato per utilizzo in alpinismo tecnico dove leggerezza e comfort sono fondamentali.Proprio per questo motivo si è scelto di utilizzare una costruzione in policarbonato “in-moulding”, ovvero la fusione della calotta esterna allo strato interno in EPS. Questa tipologia costruttiva comporta una considerevole riduzione di peso e di spessore del casco, con il policarbonato che garantisce migliore dispersione degli urti su tutta la calotta.Dettaglio della costruzione in-mould dove calotta e imbottitura sono fusi in un unico corpoAerazioneIl comfort è reso ancora più apprezzabile dalle ventidue prese d’aria in grado di garantire una buona ventilazione. Queste aperture permettono di utilizzare il casco Storm sia nelle stagioni calde, sia in alta montagna quando si cammina a lungo.Ad esempio ho apprezzato questo particolare durante la lunga salita (e discesa) dalla Punta Allievi in val Masino, dove ho indossato il casco per più di 8 ore.Insomma, pur non essendo tra i caschi più ventilati presenti sul mercato, il C.A.M.P Storm offre comunque un buon compromesso tra protezione e aerazione.Prese d’aria posteriori e lateraliRegolazione e allacciaturaUno degli aspetti che più mi ha convinto del casco Storm è sicuramente il sistema di allaccio e di regolazione dei divider laterali tramite clip, facili da usare anche indossando i guanti.Questo allaccio è pratico ed intelligente perché si può facilmente regolare il fitting del casco quando ad esempio si indossa il cappuccio e si ha la necessità di modificare la tensione del casco lateralmente.Clip lateraleIl sistema di regolazione è anche dotato della rotella posteriore in grado di perfezionare la calzata sulla nuca e sulla fronte a seconda delle esigenze.Dettaglio della rotella posterioreE’ infine presente una classica fibbia di chiusura: una volta regolata la misura è possibile nascondere la fettuccia residua nell’imbottitura sottogola. I lacci laterali inoltre avvolgono bene le tempie senza fastidiosi sfregamenti.Dettaglio delle fettucce lateraliUn altro dettaglio interessante del casco C.A.M.P. Storm è la possibilità di rimuovere le imbottiture interne per pulirle o per cambiarle in caso di usura (ricambio venduto separatamente). Le imbottiture sono collocate nella parte centrale della testa, sulla fronte e sulla nuca e contribuiscono a migliorare l’indossabilità del casco.Dettaglio dell’interno del cascoLe imbottiture rimosseFissaggio lampadaIl sistema porta lampada è sufficientemente stabile, anche se migliorabile. Occorre essere certi che la lampada sia molto tirata sul casco; nel caso la frontale sia leggermente lasca, può facilmente uscire dai 4 agganci.Per ovviare al problema C.A.M.P ha deciso di aumentare la dimensione dei portalampada e creare un incavo lungo la circonferenza della struttura del casco per ospitare la fascia elastica.Consigliato perIl casco C.A.M.P. Storm è un accessorio versatile e rivolto a tutti gli alpinisti e arrampicatori sportivi. E’ sicuramente un prodotto di fascia alta, data la leggerezza e la tecnologia costruttiva.Proprio per queste due caratteristiche non è un casco “da battaglia” come un classico hard shell più pesante e resistente. Per cui mi sento di consigliarlo a chi è alla ricerca di leggerezza e comodità d’utilizzo.Il sistema di allacciatura ben congeniato lo rende perfetto per utilizzo in alta montagna, dove spesso si indossano guanti o si cambia di frequente l’abbigliamento che copre la testa.Assolutamente consigliabile anche in falesia, dove la leggerezza e la stabilità possono essere apprezzate in pieno.[prezzo-link link=""https://mountainreview.it/vai/camp-storm/""][mr-cta label=""Vai alle recensioni!"" url=""https://mountainreview.it/recensioni-attrezzatura/alpinismo/""]Stai cercando prodotti e attrezzatura per l’alpinismo?[/mr-cta]"
6561,"Vaude Croz 3L Jacket","PremessaLa giacca giacca Vaude Croz 3L Jacket III&nbsp; è un guscio tecnico, adatto per molteplici discipline in montagna in climi e contesti estremi. E' un capo pesante adatto alla giornate fredde e ventose in quota.Caratteristiche tecniche della Vaude Croz 3LLe principali caratteristiche della giacca Vaude Croz 3L Jacket III sono:Costruzione hardshell a 3 strati con membrana impermeabile Ceplex Green realizzata con materiali riciclatiZip ascellari di aerazioneCappuccio regolabile e compatibile con l’uso del cascoAmpie tasche con zip compatibili con l’imbragoCuciture nastrate e zip impermeabiliPolsini regolabili con velcroPeso: 410 grammi taglia L[link-produttore link=""https://www.vaude.com/en-INT/Men/Clothing/Jackets/33013/Croz-III-3-Layer-Hardshell-Jacket-Men-s?number=414134515200""]Modalità di testHo testato la giacca Vaude Croz 3L Jacket III per circa 5 mesi in diverse attività e ambienti. A fine maggio quando la stagione scialpinistica volgeva al termine, mi ha accompagnato nelle salite a quote più elevate tra i 3.000 ed i 4.000 metri. Durante l’estate l’ho usata per uscite alpinistiche sui ghiacciai ad oltre 4.000 metri quando serve un capo adatto alle condizioni avverse di freddo intenso e vento. Le temperature sono state comprese tra i -10 ed i 10 gradi circa anche con forte vento.La prova sul campo della giacca Vaude Croz 3LLa prima sensazione che ho avuto con questa&nbsp; giacca è stata di&nbsp;robustezza&nbsp;e&nbsp;solidità. E’ un hardshell vero, che trasmette da subito la capacità di isolare dall’esterno. Il design è curato ed il colore Atlantic è a mio parere bellissimo. Il taglio purtroppo non è molto aderente nonostante la taglia L normalmente si adatti&nbsp; bene al mio corpo.Il tessuto al tatto&nbsp;è un po’ rigido&nbsp;e poco elastico. Questo, insieme ad una vestibilità abbondante, rendono il guscio un po’ ingessato e dal taglio classico.&nbsp;La giacca non è particolarmente comprimibile e occupa un discreto volume nello zaino.Dotazioni e regolazioniMa veniamo agli aspetti funzionali: in questo la giacca Vaude Croz 3L Jacket III dimostra la sua&nbsp;grande versatilità.Due&nbsp;ampie tasche frontali&nbsp;sono posizionate al di sopra della linea dell’imbrago e sono accessibili anche con lo zaino allacciato in vita.Le&nbsp;coulisse a fondo vita&nbsp;permettono di stringere bene la giacca ed il cordino è cucito all’interno senza avere la possibilità di penzolare.&nbsp;I&nbsp;polsini&nbsp;sono regolabili con il velcro e sono comodi da usare sopra i guanti, la manica è particolarmente lunga.L’elastico per stringere il fondo giacca è cucito all’internoAmpio polsino con chiusura in velcroIl&nbsp;cappuccio&nbsp;consente di essere indossato sopra al casco da alpinismo, regolandosi in modo accurato, è dotato di una piccola visiera.Il cappuccio è ampio e avvolgenteUn difetto che ho riscontrato è l’assenza della doppia zip sulla cerniera principale, che avrebbe facilitato l’uso con l’imbrago.Impermeabilità e traspirabilitàPurtroppo non ho dati ufficiali sull’impermeabilità (colonne d’acqua) e sulla traspirabilità (grammi al mq).Ho comunque testato&nbsp;l’impermeabilità&nbsp;della membrana Water repellent Eco Finish della giacca Vaude sia durante un temporale che durante una fitta nevicata, in entrambi i casi il risultato è stato più che soddisfacente senza aver avuto alcuna infiltrazione.La&nbsp;traspirabilità purtroppo non è il punto forte della giacca, nonostante le ampie zip sotto le ascelle completamente aperte il capo non è traspirante e fa sudare.&nbsp;Con vento forte però l’isolamento è stato ottimo.Il collo alto e la visiera contribuiscono a tenere il volto asciutto in caso di pioggia o neve.Le ampie zip di ventilazione sotto le ascelleVestibilità, indossabilità e ingombro della Vaude Croz 3LLa vestibilità della giacca Vaude Croz 3L Jacket III è&nbsp;abbondante, come nel caso di altri brand nordici o americani.Il prodotto non è molto comprimibile.Nel mio caso, che vesto una L europea, ho trovato questa giacca davvero ampia, sarebbe possibile indossare anche due piumini sotto di essa!La giacca, non avendo un fit aderente, dà l’impressione di avere un taglio abbondante.Consigliata perLa Vaude Croz 3L Jacket III&nbsp; indossata sulla Cresta del Soldato in arrampicata ad oltre 4.000 metri di quota.Consiglio la giacca Vaude Croz 3L Jacket III&nbsp; per chi cerca un&nbsp;guscio pesante, capace di proteggere da vento, neve e pioggia in stagione. E’ adatta per lo scialpinismo invernale o in quota&nbsp;e all’alpinismo classico, la sua versatilità e robustezza vi torneranno comode. La sua vestibilità ampia le permette di essere comodamente indossata sopra ad un bel piumino.[prezzo-link link=""https://mountainreview.it/vai/vaude-croz-3l-jacket/""]"
6595,"Meindl Bellavista Lady MFS","Come tutte le scarpe Meindl ci troviamo di fronte anche nel caso della Bellavista ad un prodotto di alta qualità, ben strutturato ed ammortizzato, capace di accompagnare il trekker per più giorni su terreni molto sconnessi e difficoltosi.La Meindl Bellavista è una scarpa dalle linee tradizionali, come ad esempio l’allacciatura, con alcune soluzioni più moderne soprattutto nell’imbottitura, unica nel suo genere e a cui non mi sono subito abituata.Caratteristiche tecnicheTomaia: pelle NubukMembrana: GORE-TEXPlantare: AIR-ACTIVE® SOFT PRINT drysoleSuola: Meindl Multigrip® 3 by Vibram®Peso: 580 g ca. per la 39[link-produttore link=""https://meindl.de/product/bellavista-mfs-en/""]Modalità di testHo utilizzato i Meindl Bellavista in estate, anche avanzata, in sei escursioni di vario tipo. Tra queste anche in ambiente roccioso di alta quota, in avvicinamento e ritorno da una via di arrampicata con delle pietraie e su sentieri bagnati durante escursioni in autunno. Per ultimo, durante una escursione sotto una bella nevicata in questi giorni.La prova sul campo dei Meindl Bellavista MFSTerreni ripidiIn discesa su sassi, in una grande pietraia, i Meindl Bellavista hanno offerto il giusto supporto anche a fronte del carico costituito da uno zaino abbastanza pesante. La scarpa offre una buona flessibilità nel movimento, anche grazie alla possibilità di gestire l'allacciatura bloccando al meglio la parte bassa e lasciando più morbido il gambaletto.Terreni rocciosiParlando ancora delle prestazioni, in discesa ho apprezzato la sicurezza offerta dalla suola, la quale offre un grip molto valido sia per fondi sconnessi che per pietre tendenti al liscio. Di contro la Meindl Bellavista non è una scarpa veloce, non permette quindi di tenere un passo molto sostenuto per via del peso e della forma non proprio affusolata.In quotaSu terreni rocciosi si è dimostrata affidabile e protettiva. Il puntale caratterizzato dalla fascia di gomma offre la possibilità di giocare con qualche incastro e la struttura protegge bene il piede in situazioni che vanno oltre il classico trekking. Tuttavia la Meindl Bellavista ha una intersuola non sufficientemente rigida per poterla spingere in arrampicata a meno di stare su gradi bassi e su passaggi che non richiedono troppo l’uso dell’appoggio frontale.StabilitàLa Meindl Bellavista si può avvicinare quindi all’escursionismo evoluto, fatto di creste e piccole pareti. La scarpa non è però ramponabile con soluzioni automatiche o semiautomatiche, serve quindi un rampone con attacco universale. E’ quindi una buona scarpa protettiva di categoria B1 (qui la guida all’abbinamento tra scarponi e ramponi)Estetica e comoditàIl gusto tradizionale emerge dai pellami in evidenza, scelti sicuramente con l’attenzione alla qualità che si addice alla casa tedesca. La scarpa è connotata dal sistema MFS - Meindl Memory-Foam System - dotato di una schiuma presente nella zona della caviglia che viene modellata grazie alla temperatura corporea, così da adattarsi alla forma del piede.C’è poi una schiuma reticolata, che arriva fino alla zona delle dita, che garantisce una perfetta vestibilità. Tuttavia io ho trovato l’imbottitura un po’ eccessiva nella parte alta, dove il collare della scarpa ha una zona ad alta imbottitura che avrei preferito fosse più sottile a vantaggio di una sensazione di maggior leggerezza. SuolaLa suola Vibram si presenta con un insieme di tasselli ben pronunciati e di distribuzione regolare, permettendo così la buona tenuta in svariate situazioni. La particolarità è offerta da una climbing zone non molto pronunciata ma di certo utile per appoggi di punta in caso di facili arrampicate. La presenza della climbing zone è di fatto un fattore di sicurezza in più che, personalmente, apprezzo molto in ogni tipo di scarpa.Grip e protezioneIl test in questione ha previsto più roccia che terreni tradizionali, e ancora una volta posso confermare che la Meindl Bellavista ben si sposa con i percorsi di media e alta quota, anche grazie alla discreta protezione termica ed alla ammortizzazione Eva shock. Su fango e neve la scarpa si conferma performante in termini di impermeabilità grazie alla membrana Gore-Tex.CalzataLa Meindl Bellavista è connotabile per la protezione offerta a tutto il piede ed alla caviglia. La calzata è avvolgente, con una notevole protezione della caviglia anche grazie al già citato MFS.E’ comoda da calzare in quanto l’allacciatura permette di aprirla e chiuderla al meglio mentre la linguetta è ben collegata alla tomaia grazie ad un soffietto che permette l'apertura ottimale della stessa.Consigliati perTrekking anche impegnativi in ambienti di varia natura. Percorsi di media montagna anche con creste e piccole arrampicate; percorsi di più giorni dove si chiede alla scarpa affidabilità, protezione e sicurezza su ghiaioni, terreni rocciosi, fondi bagnati o nevosi.[prezzo-link link=""https://mountainreview.it/vai/meindl-bellavista-lady-mfs/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
6750,"BOZZA EVA Meindl Wildhorn Gtx","PremessaI Meindl Wildhorn GTX sono degli scarponi che si posizionano, secondo la classificazione della casa bavarese, a cavallo tra le categorie trekking ed alpinismo. Per struttura, rigidità e termicità di fatto sono da considerarsi scarponi adatti ad un trekking evoluto in alta quota e per uso alpinistico nelle stagioni meno fredde.Caratteristiche tecniche dei Meindl Wildhorn GTXPeso: 710g singola scarpa (misura 43)Membrana: Gore-Tex® Perfomance Comfort FootwearSoletta: Air-Active Soft Print drysoleSuola: Vibram® Alpin Rigid rubber grip con integrati talloniera e innesto ramponiTomaia: mesh sintetico con rinforzi in pelle scamosciata[link-produttore link=""https://meindl.de""]Modalità di testHo utilizzato gli scarponi Meindl Wildhorn GTX durante l’estate e l’inizio d’autunno, nelle zone dell’alta val Susa e della Valtellina:in diverse escursioni fino a 1500m di dislivello per raggiungere cime comprese tra i 2500 e 3300m di quotain una ferrata a Claviere (Ferrata del Bunker alle gole di S. Gervasio)durante una gita alpinistica autunnale su ghiacciaio innevato nella zona dello Stelvio fino a quota 3400m.La prova sul campo degli scarponi Meindl WildhornCamminata e comfortIl mio primo timore nell’utilizzare un nuovo paio di scarponi per un’escursione impegnativa è quello di trovarmi ad un certo punto con i piedi doloranti o peggio ancora con fastidiose vesciche, trasformando una bella gita in un calvario.Fortunatamente l’esperienza con gli scarponi Meindl Wildhorn GTX è stata esattamente l’opposto. Amore a prima vista (anzi: a prima calzata).La tomaia in mesh, dotata di colletto alto fino sopra la caviglia e linguetta anteriore imbottita, avvolge il piede in un morbido abbraccio che fascia senza fastidiosi punti di contatto o sfregamenti, assicurando una buona sensazione di controllo.La calzata dei Meindl Wildhorn GTX è di larghezza media ma pur avendo un piede piuttosto magro non ho avuto alcun problema di vuoti o scorrimento del piede.L’allacciatura dei Meindl Wildhorn GTX è di tipo classico, con le stringhe che passano in occhielli ricavati direttamente nel tessuto della tomaia (nella parte bassa) e in anelli di metallo nella parte superiore.Due di questi sono “autobloccanti” e strozzano le stringhe in modo da regolare separatamente le sezioni alta e bassa dello scarpone. Questo permette di regolare al meglio l’allacciatura ottimizzando il comfort di camminata sia in salita che in discesa.Dettaglio degli anelli di chiusura, del morbido colletto in mesh e della linguettaSuola e gripI Meindl Wildhorn GTX montano la suola Vibram© Alpin Rigid che, a dispetto del nome, può essere considerata di tipo semirigido, a conferma della vocazione di questo scarpone: un utilizzo polivalente in ambienti di alta quota.Struttura della suola Vibram © Alpine (fonte: sito web Meindl)La struttura della suola Vibram© Alpin è basata su una costruzione multistrato ben visibile osservando gli scarponi:il battistrada con ampia tassellatura per assicurare il massimo gripdue strati di diversa densità e spessore con funzioni shock-absorber lungo l’intera estensione della suolala conchiglia tallonare in TPU con integrato l’innesto per i ramponiQuesto tipo di suola, grazie alla buona rullata e all’ottimo livello di ammortizzazione, consente una camminata sicura ma al tempo stesso confortevole che permette di affrontare percorsi lunghi e dislivelli importanti.Personalmente ho usato i Meindl Wildhorn GTX più volte in gite giornaliere di lunghezza di 15-18km con dislivelli di circa 1000-1500m senza provare alcun affaticamento o fastidio ai piedi.Il grip per la mia esperienza è risultato buono su tutti i tipi di terreno, dando sempre sicurezza anche durante la discesa di terreni impervi e sdrucciolevoli.Anche il comportamento sulla neve è più che accettabile anche se la suola non è disegnata specificatamente per questo utilizzo.Inoltre, i bordi della suola sono abbastanza rigidi da permettere un buon livello di precisione anche in facili passi di arrampicata.L’inserto in TPU integrato con la suola Vibram assicura la compatibilità con ramponi semi-automatici (oltre a quelli “universali” ovviamente). La rigidità della suola è sufficiente a garantire ottimo controllo anche con i ramponi indossati.Utilizzo dei Meindl Wildhorn GTX con ramponi semiautomaticiImpermeabilitàLa membrana in Gore Tex © dei Meindl Wildhorn GTX, grazie anche al trattamento idrorepellente della tomaia, assicura ottima impermeabilità permettendo di affrontare senza timore sia piccoli guadi di ruscelli, sia l’attraversamento di nevai.Prova di impermeabilità nel guado di un ruscelloTermicitàPer la loro struttura, gli scarponi Meindl Wildhorn GTX sono concepiti per un utilizzo prevalentemente estivo su terreni di media e alta quota, dove sono in grado di dare il loro meglio.Sono quindi adatti a temperature basse, ma non prettamente invernali.Premesso che non sono un tipo freddoloso (anzi…chi mi conosce può dire il contrario) ho potuto utilizzare i Meindl Wildhorn GTX su neve e ghiaccio fino alla fine di ottobre.In particolare, complice il clima non particolarmente rigido li ho provati durante una gita alpinistica nella zona dello Stelvio fino a circa 3400m di quota.L’esperienza è stata nel complesso positiva. La suola multistrato garantisce un ottimo isolamento termico dal terreno innevato. Con un paio di calzettoni pesanti, la tomaia riesce a mantenere una temperatura confortevole.Un accenno di freddo alle dita dei piedi solo quando la salita impone per lunghi tratti di affondare completamente la punta degli scarponi nella neve fresca.D’altra parte questa è una situazione più tipicamente invernale. Se si intende affrontare lunghi percorsi in neve fresca o in condizioni di freddo intenso ci si dovrebbe orientare su uno scarpone specifico per uso invernale.Per uso estivo a bassa quota i Meindl Wildhorn GTX possono risultare troppo caldi e dare qualche problema di traspirazione, ma per questo tipo di impiego è consigliabile rivolgersi ad un’altra tipologia di scarpone.Consigliati perGli scarponi Meindl Wildhorn GTX sono consigliati per chi cerca uno scarpone polivalente, performante e confortevole per utilizzo prevalentemente in alta quota nelle stagioni meno fredde: vie lunghe con dislivelli importanti, ferrate, attraversamento di nevai o ghiacciai.Per un utilizzo in condizioni tipicamente invernali (neve e temperature molto rigide) la termicità potrebbe non essere sufficiente.[prezzo-link link=""https://mountainreview.it/vai/meindl-wildhorn/""]"
6807,"Black Diamond 9.2 Dry - Babsi Edition","Creata per le esigenze dell’atleta BD Babsi Zangerl, la Black Diamond 9.2 Dry Climbing Rope è una corda singola d’arrampicata che può essere utilizzata in molteplici situazioni: dall’arrampicata trad, ai duri progetti in falesia, alle vie lunghe (dove non è necessario avere le mezze). La corda è stata inoltre trattata con il trattamento UIAA Dry rendendola idrorepellente e più durevole.Caratteristiche tecniche della Black Diamond 9.2 DryDiametro: 9.2Peso: 58 g/mUIAA Dry1X1 Woven SheathNumero di cadute: 9Forza di arresto: 8.5 KnLunghezze: 60, 70, 80 mLink al produttoreModalità di testHo scartato la corda appena prima di partire per un viaggio d’arrampicata a Kalymnos dove l’ho messa subito a dura prova con utilizzo intensivo e tante cadute. Dopo il viaggio l’ho continuata ad usare in tutte le mie giornate d’arrampicata, sia sportiva che trad. In Valle dell’Orco l’ho testata anche sotto la pioggia: non è stata una bella giornata d’arrampicata, ma il trattamento Dry ha fatto il suo.Il test sul campoEra da molto tempo che non provavo ad arrampicare con una corda nuova: non ricordavo cosa significasse avere una corda morbida e fina legata all’imbrago e devo ammettere che la sensazione di arrampicata cambia molto quando la corda diventa solo lo strumento di sicurezza ma non si avverte un senso d’oppressione che porta verso il basso. La 9.2 Dry Climbing Rope di BD è perfetta per l’utilizzo che ne faccio: visto che la faccio utilizzare anche a persone più pesanti di me una corda di diametro inferiore andrebbe bene per il mio peso ma sarebbe soggetta a uno stress maggiore e si rovinerebbe subito. Per me come misura 9.2 è ottima per scalare sia sul facile che sul duro in falesia e in palestra.Prime impressioniLa corda appena scartata e toccata è un “burro”, caratteristica che a mio parere dovrebbero avere tutte le corde ma che non dice molto della vera qualità di queste. Quello che conta è cosa succede dopo un po’ di tempo di utilizzo: molte corde che durante le prime giornate scorrevano come l’acqua dopo poco tendono a ingrossarsi e diventare “secche”. Quindi prendiamo la prima impressione con le dovute precauzioni. La corda all’apparenza appare esattamente del suo diametro: né più, né meno. Io dopo averla scartata l’ho rifilata più volte passandola in un rinvio per scongiurare i tanto odiati riccioli durante le prime giornate: tuttavia, durante le prime uscite me ne ha fatto qualcuno. Dopo circa 3 uscite la corda si è tirata perfettamente e non mi ha dato più problemi.Prestazioni durante la scalata/discesaLa corda è molto soffice e la sensazione di scalata è buonissima: si passa velocemente fra i rinvii, ci si lega/slega facilmente. A me quando scalo piace la sensazione di non avere la corda ma sentendomi allo stesso tempo sicura: la corda non deve essere un peso in mezzo alle gambe e non deve essere difficile da usare per proteggersi. Il suo valore è quello di esserci ma nel modo meno impattante possibile. La corda non è né esageratamente dinamica né statica, in perfetta linea con la forza d’arresto dichiarata (8.5 Kn) che la mette nel mezzo: le cadute risultano piuttosto morbide ma non ci sono problemi di scorrimento negli strumenti di assicurazione.Per la mia esperienza la Black Diamond 9.2 Dry Climbing Rope fa esattamente quello che deve fare una corda d’arrampicata, in prevalenza sportiva.DurabilitàDopo qualche mese di utilizzo e dopo parecchi voli, la corda Black Diamond 9.2 è ancora perfetta, come nuova. Mi da l’idea di essere molto durevole e soprattutto di non perdere le caratteristiche che la rendono un’ottima corda durante il tempo. Al massimo tenderà a gonfiarsi un pelo, ma a livello di morbidezza e resa mi dà l’impressione che resterà così com’è. Il trattamento Dry comunque la preserva anche da l’umidità e la rende più durevole.ImpermeabilitàNon sono solita scalare sotto la pioggia (ma chi lo è?) e infatti il beneficio del trattamento Dry della corda si sente soprattutto riguardo all’umidità. La corda è infatti protetta e risente il meno possibile delle condizioni metereologiche. Se come me ci prendete acqua, ricordatevi di lasciarla asciugare lontana da fonti dirette di calore.Consigliata perConsiglio la BD 9.2 Dry Climbing Rope chi cerca una corda singola per l’arrampicata che sia leggera, morbida ma allo stesso resistente nel tempo. La corda può essere usata sia in falesia che indoor; è molto versatile e se cercate una singola per fare tutto, questa potrebbe fare al caso vostro.[prezzo-link link=""https://mountainreview.it/vai/black-diamond-9-2-dry-climbing-rope-babsi-edition/""][mr-cta label=""Vai alle recensioni!"" url=""https://mountainreview.it/recensioni-attrezzatura/arrampicata/""]Stai cercando prodotti e attrezzatura per l’arrampicata?[/mr-cta]"
6894,"C.A.M.P. M-Tech 22L","C.A.M.P. è una delle più note aziende italiane che produce attrezzatura da arrampicata, alpinismo e scialpinismo. Nel loro catalogo, lo zaino M-Tech è uno degli zaini più piccoli e più versatili.Caratteristiche tecniche dello zaino C.A.M.P. M-Tech 22LCapacità: 22 litriIdratazione: Hydration Compatible CampackSchienale: imbottito con pannello EVA da 6mmPeso: 650g[link-produttore link=""https://www.camp.it/prodotti3.aspx?CAT=73&amp;CDV=48&amp;ART=~3295""]Lo zaino C.A.M.P. M-Tech è stato pensato per missioni fast-and-light di arrampicata su vie lunghe o per le uscite su ghiaccio. Nonostante la sua semplicità e leggerezza, lo zaino è pensato per essere funzionale, robusto e confortevole.Il design semplice, a sacca, dello zaino Camp M-TechLa costruzione dello zaino M-Tech è semplice: è infatti composto da un solo comparto principale con il fondo rinforzato. Una volta aperto si infila dentro tutto velocemente, cosa molto comoda in montagna, ad esempio al termine di una via di arrampicata.La doppia chiusura realizzata con la parte terminale dello zaino che si piega esternamente ha la duplice funzione di portare tutto il materiale durante gli avvicinamenti e poi ridurre la dimensione dello zaino durante l’attività. In questo modo, mentre si arrampica, è possibile portarsi dietro uno zaino più compatto.Ganci di chiusura dello zaino Camp M-TechLo zaino M-Tech presenta due piccole tasche, poste all’interno: una in tessuto posizionata a metà schiena ed una realizzata con materiale trasparente e compatibile con il touch-screen.All’interno dello zaino sono presenti anche quattro anelli porta materiale, per ottimizzare l’organizzazione dell’attrezzatura.L’interno dello zaino Camp M-TechLa tasca trasparente sotto alla patella delo zainoEsternamente il C.A.M.P. M-Tech è dotato di porta piccozze con chiusura rinforzata in Hypalon in basso e con straps removibili in velcro nella parte alta. Lo zaino possiede un portacasco esterno e permette il trasporto della corda sia con lo zaino ripiegato in sommità, sia con lo zaino completamente pieno.Porta picozze presente sullo zaino M-TechPosizionamento della corda sullo zainoE’ inoltre presente il foro di apertura per l’idratazione con camel bag.Infine, nella parte esterna dello zaino sono presenti quattro asole su cui è possibile allacciare ulteriori fettucce porta materiale. Le fettucce non sono però incluse nello zaino.Elastici porta cascoModalità di testLo zaino C.A.M.P. M-Tech è stato utilizzato principalmente per l’arrampicata su roccia, su vie lunghe e per avvicinamenti alle pareti con tutta l’attrezzatura da arrampicata. Per testarlo con condizioni di meteo avverse è stata utilizzata per un’uscita di trekking sotto la pioggia.Per testarlo sul ghiaccio aspetterò ancora qualche settimana ed aggiornerò in seguito la recensione.Lo zaino Camp M-Tech in testLa prova sul campo dello zaino C.A.M.P. M-TechDimensioni versatiliLa caratteristica che più mi ha colpito dello zaino è la versatilità nel gestirne le dimensioni. Lo zaino si chiude a sacchetto, ovvero con un cordino da tirare in sommità, perfetto da tirare anche con i guanti. In alcuni casi però mi sono trovata a non riempire completamente lo zaino, ma C.A.M.P. ha fatto in modo che la parte terminale della sacca si potesse ripiegare sul davanti e fissare con un gancio ad uncino ad una delle asole presenti esternamente. In questo modo lo zaino sembra essere molto più piccolo.Invece, una volta riempito completamente, lo zaino sembra in grado di contenere il doppio di prima. Alla fine lo si riesce a riempire con tutta l’attrezzatura e l’abbigliamento necessario per una via lunga da fare in giornata. Questa variazione di dimensione si apprezza molto quando si vuole utilizzare lo zaino in più occasioni e per sport diversi.Diversa capacità dello zaino, completamente riempito e parzialmente riempito.Semplicemente spaziosoApprezzo molto gli zaini semplici con poche tasche e fettucce, quindi il design scelto da C.A.M.P. mi è piaciuto molto: lo zaino è spazioso e può essere riempito facilmente con tutta l’attrezzatura.Gli effetti personali o le cose che servono subito a portata di mano possono essere inserite nelle tasche interne, rendendo il tutto molto funzionale e di veloce utilizzo. La tasca interna trasparente permette di usare il touchscreen del telefono, anche se il sistema non è molto sensibile e alla fine conviene tirare fuori il cellulare dalla tasca.Schienale e spallacciLo schienale imbottito dello zaino C.A.M.P. M-Tech ha permesso di muovermi sempre liberamente e con comodità. Gli spallacci sono confortevoli e permettono di essere allacciati l’uno all’altro all’altezza del petto. La chiusura può essere anche innalzata o abbassata a piacimento.Completa il tutto una fettuccia da chiudere in vita. In questo modo, una volta allacciato, lo zaino diventa molto stabile e segue ogni movimento. Nelle vie di arrampicata lo zaino non ha mai dato fastidio, lasciando piena libertà di movimento.Lo zaino Camp M-Tech bene allacciato sulla schienaFettucceVi sono comunque un paio di aspetti da migliorare. Vicino agli spallacci, dal lato dello schienale, è presente una fettuccia di compressione un po' troppo lunga. Questa può servire come porta corda aggiuntivo, ma se non utilizzata può essere di impaccio. Una lunghezza inferiore renderebbe tutto più equilibrato.Al contrario, la fettuccia che serve per fissare le piccozze all'esterno dello zaino è troppo larga: anche stringendo al massimo la regolazione, le piccozze rimangono leggermente libere di muoversi. Sarebbe stato meglio poter stringere ulteriormente la fettuccia fino ad immobilizzare completamente l’attrezzatura.Fettuccia mai utilizzata, posizionata in sommità dello zainoImpermeabilitàNonostante sia composto da un tessuto leggero, lo zaino C.A.M.P. M-Tech ha rivelato una buona resistenza all’acqua. E’ stato utilizzato sotto la pioggia ma l’interno è rimasto asciutto. Ho potuto verificare l’ottimo trattamento idro-repellente: le gocce di pioggia sono rimaste belle compatte sulla superficie esterna dello zaino senza penetrare all’interno.Impermeabilità dello zainoConsigliato perI dettagli di cui è dotato lo zaino C.A.M.P. M-Tech lo rendono specializzato per alpinismo e arrampicata su roccia e ghiaccio.Tuttavia, grazie alla sua polivalenza, può adattarsi a varie attività e occasioni d’uso. In particolare, nonostante sia un 22 litri, lo zaino è in grado di contenere parecchie cose quando serve e compattarsi facilmente quando il carico è ridotto. Uno zaino quindi versatile e - al netto di qualche dettaglio migliorabile a livello di fettucce - davvero funzionale.[prezzo-link link=""https://mountainreview.it/vai/recensione-c-a-m-p-m-tech-22l/""][mr-cta label=""Vai alle recensioni!"" url=""https://mountainreview.it/recensioni/di-attrezzatura/per-alpinismo/""]Stai cercando prodotti e attrezzatura per l’alpinismo?[/mr-cta]"
6914,"Beal Karma 9.8","PremessaLa Beal Karma 9.8 è una corda intera della linea ACTIVE, la categoria che include corde versatili, progettate per un ampio spettro di utilizzo, sia occasionale che frequente.Tutte le corde di questa linea sono prive di trattamenti chimici sia di fissaggio delle trame, sia di impermeabilità della calza.Caratteristiche tecniche della Beal Karmadiametro 9,8mmpeso 61 gr/Mforza di arresto 7,5knnumero di cadute: 7percentuale di allungamento 36%percentuale della calza 34%Modalità di test della Beal KarmaHo utilizzato questa corda per la prima volta nel mio viaggio autunnale in Sardegna, arrampicando in maniera continua sul tagliente calcare di mare. Ho poi continuato ad utilizzarla in manie nelle falesie di casa, sia in moulinette che da primo di cordata.La prova sul campoPrima di valutare le caratteristiche tecniche di una corda nuova, preferisco sempre lasciarmi andare alle impressioni soggettive dei primi utilizzi.Nel caso della Beal Karma 9.8 la mia prima sensazione è stata quella di una corda morbida e comoda da maneggiare, anche se leggermente più spessa rispetto a quelle che sono abituato ad utilizzare.Si tratta quindi di una certo spessore e con buona elasticità, ideale per farne un uso intensivo, ma al tempo stesso adatta anche ai climber che non disdegnano cadute morbide da primi di cordata. E’ proprio nella versatilità di utilizzo che si deve il grande successo di questa corda, una delle più vendute da Beal.Maneggevolezza e pesoAl primo utilizzo della Beal Karma 9.8 si avverte subito la notevole morbidezza della calza e della struttura costruttiva; tali caratteristiche favoriscono una migliore maneggevolezza. Ci troviamo di fronte ad una corda spessa e non leggerissima, tuttavia l’elasticità e la morbidezza facilitano l’utilizzo nei dispositivi di sicurezza, sia in fase di progressione che di calata.DurabilitàUno dei punti di forza di questa corda è la resistenza all’usura: lo spessore ne consente un uso intensivo. L’alta elasticità della Beal Karma 9,8, tuttavia, come nella maggior parte delle corde Beal, potrebbe ridurne la durata.Si tratta quindi di una corda resistente, ma da non maltrattare.Oltre alla notevole elasticità la Karma ha una forza d’arresto bassa (7,3kn), motivo per cui&nbsp; mi sento di sconsigliarla agli arrampicatori di “stazza”.Trattamenti chimiciUUna delle caratteristiche principali di questa corda è la totale assenza di trattamenti chimici, con conseguente riduzione del costo del prodotto finale. Valutate quindi l’acquisto di questa corda in base alle vostre esigenze. Il suo uso ideale è per l’arrampicata sportiva in falesia e indoor.ColoreHo scelto il colore solid orange, brillante ed estremamente scenico. La vivacità iniziale tuttavia si perde facilmente con l’utilizzo.Beal Karma, consigliata per Consiglio la Beal Karma 9.8 a tutti i climber da falesia che arrampicano spesso sia in moulinette che per lavorare i tiri, anche con frequenti “voli”.La Karma è il prodotto ideale per tutti coloro che sono alla ricerca di una corda resistente, ma non eccessivamente rigida; insomma un buon compromesso tra peso, maneggevolezza e resistenza.[prezzo-link link=""https://mountainreview.it/vai/beal-karma-9-8/""]"
7044,"Helly Hansen W Lifaloft Insulated Jacket","La Helly Hansen Lifaloft Insulated Hooded è una giacca da donna (ma disponibile anche in versione uomo o senza cappuccio) leggera e isolante. Può essere usata in attività come l’hiking, l’alpinismo o lo scialpinismo. Può essere usata sia da sola che come strato intermedio.Caratteristiche tecniche della Lifaloft Insulated Hooded JacketIsolamento LIFALOFT™ di Primaloft®Prodotto certificato bluesignDWR senza PFCPeso: 320 gModalità di testHo testato questa giacca in diverse stagioni, condizioni e attività. Inizialmente l’ho provata d’estate nel fare alpinismo di alta quota. Poi, in autunno, l’ho usata spesso come giacca isolante da indossare dopo aver arrampicato o mentre facevo sicura. Infine nell’ultimo mese l’ho utilizzata nelle uscite di scialpinismo e di freeride, combinata ad un guscio a temperature anche di -10° .Il test sul campo della Lifaloft Insulated Hooded JacketInizialmente ero un po’ scettica nei confronti di questa giacca: non ne capivo molto l’identità. Mi sembrava una giacca casual, forzatamente venduta come tecnica. Ho dovuto ricredermi: nonostante l’estetica elegante la Lifaloft Insulated Hooded è una giacca dotata di un’ottima imbottitura e performante in svariate attività outdoor.Scialpinismo sotto la neve con la Lifaloft InsulatedPrime impressioniCome ho detto, la mia prima impressione è stata quella di indossare una giacca casual, più che una giacca tecnica. Forse il colore nero in un mondo dove si usano colori forti, forse la vestibilità molto femminile… insomma, non mi convinceva. Al tatto il tessuto esterno mi è risultato un po’ plasticoso, ma da indossata l’ho trovata confortevole e avvolgente.IsolamentoEro curiosa di provare il Lifaloft™, materiale isolante prodotto in collaborazione con Primaloft caratterizzato dalla sua leggerezza e volume ridotto rispetto agli altri materiali isolanti. Devo dire che la giacca nonostante il suo aspetto “leggero” tiene molto più caldo di quanto sembra. Bisogna darle fiducia. Ho trovato che se la si indossa dopo essersi scaldati, ad esempio dopo una risalita con le pelli, trattiene benissimo il calore del corpo. Se invece si è fermi da un po’ le sue qualità isolanti sono leggermente ridotte.Imbottitura a filo continuoResistenza a vento e acquaLa Lifaloft Insulated Hooded oltre ad essere isolante tiene anche molto bene il vento, grazie anche alle maniche con gli elastici che bloccano l’aria. Anche gli elastici in vita permettono di stringere la giacca e non far passare il freddo.Polsini con elasticoElastici in vitaLa giacca è inoltre idrorepellente (in tessuto senza PFC) e tiene molto bene la neve, un po’ meno la pioggia se scende copiosa. Test della giacca sotto un'abbondante nevicataIn caso di tempo “inglese” con pioggia fine e vento tiene piuttosto bene entrambi. Il cappuccio è avvolgente e allo stesso tempo ampio: lo si può indossare sopra al caschetto, ma in questo caso è un po' al limite.Vestibilità del cappuccio con il cascoPeso e comprimibilitàEcco un grande punto di domanda che non sono riuscita a risolvere nemmeno con il tempo. Una giacca estremamente leggera e fatta in materiale sintetico e comprimibile, perché non è dotata di una tasca di compressione, come ad esempio il Micropuff di Patagonia, giacca molto simile come utilizzo e caratteristiche, che si può comprimere nella sua stessa tasca?&nbsp;Confronto con Micropuff di PatagoniaIo, ma è evidente che non è una soluzione pensata dai produttori, l’ho compressa nella sua tasca interna. Ovviamente senza zip tende ad aprirsi un pelo, ma certo meglio che metterla nello zaino totalmente aperta. Così compressa, la giacca risulta addirittura più piccola di quella Patagonia. Il peso, considerato il calore che offre, è molto basso. Peso della giacca nella taglia S, meno del peso dichiarato dall'aziendaVestibilitàLa vestibilità della Helly Hansen Lifaloft Insuleted Hooded è attillata, piuttosto stretta in vita. Se si ha un corpo femminile trovo si adatti perfettamente, mentre se si ha poco seno e una vita larga non veste molto bene. Io ho provato la taglia S e rispetto a marchi come The North Face o Patagonia ho riscontrato che Helly Hansen veste più stretto: se con gli altri brand la S è un po’ abbondante, la S HH è giusta ma ha un taglio un po’ attillato.Consigliata perConsiglio la Lifaloft Insuleted Hooded di Hally Hansen a chi cerca una giacca molto versatile, che si possa usare in moltissime attività outdoor e a chi desidera una giacca isolante ma allo stesso tempo leggera e poco ingombrante. Per le attività invernali o alpinismo in quota è perfetta, abbinata ad un guscio.[prezzo-link link=""https://mountainreview.it/vai/hally-hansen-w-lifaloft-insulated-jacket/""]"
7072,"Black Crows Orb Freebird","Lo scialpinismo è a mio avviso uno dei modi migliori per esplorare la montagna nella stagione invernale, consente di salire i versanti in compagnia degli amici immersi in panorami da favola, e scendere dalla vetta tracciando curve e salti nella neve. Si torna così alla macchina in “poco” tempo, dopo aver dato fondo alle gambe ed essersi guadagnati birra e pasto caldo.Ma la neve non è quasi mai la stessa ad ogni uscita e le Alpi non sono il Canada, rendendo complicato quindi fare tutto e bene con uno sci unico: dalla gita col dislivello importante alla pellatina dopo cena per mantenere gambe e fiato, dalla discesa nel polverone della neve fresca a quei tratti ghiacciati e crostosi che fanno parte del “gioco”. E arriviamo alla cosiddetta quadratura del cerchio, al compromesso che non pesa: i Black Crows Orb Freebird. Leggeri in salita, ma non troppo per garantire struttura in discesa; larghi 90 mm al centro per la presa di spigolo e la gestione dei traversi; belli, giallo fluo e con quel sapore da freeride che ti fa immaginare davvero di essere in Canada o a Hokkaido!Ma diamo una definizione a questo sci: i Black Crows Orb Freebird appartengono alla categoria ""tour"", sono cioé “ideati per chi vuole godersi la discesa facendo un po’ più di fatica in salita”.Caratteristiche tecniche dei Black Crows Orb FreebirdLarghezza al centro: 90 mm;Flex: 73/100 (medio);Raggio: 18 m;Peso (singolo sci): 1.495 gr (184 cm);Materiali: legno di Paulownia, strati di fibra di vetro e carbonio, rinforzo in titanio sotto l’attaccoIl design degli Orb riprende lo stile degli altri modelli Freebird della casa di Chamonix: colori vivaci e design pulito senza fronzoli, con camber tradizionale e un rocker in punta presente, ma non troppo pronunciato. La sua conformazione permette, al pari del suo fratello maggiore Camox, di avere un buon comportamento sugli spigoli, ma allo stesso tempo di gestire le nevi polverose e crostose senza affondare o impuntarsi.Modalità del testHo usato i Black Crows Orb Freebird con attacchi Plum Summit 12 Stopper e con scarponi Scarpa Maestrale.La stesura di questo articolo si basa sulle mie prime impressioni&nbsp; testando gli sci su nevi diverse per circa una dozzina di uscite con pendii aperti fino a 35° (più o meno), canaloni ampi, boschetti neanche troppo radi, dorsali e anche in pista in un paio di giornate. I dislivelli si sono sempre attestati tra i 700 e i 1.400 mt.La prova sul campo dei Black Crows Orb FreebirdIn salita con le pelliPrima sensazione con le pelli in mezzo a una traccia battuta nella polvere? Pesano meno di&nbsp; quanto ci si aspetti e la larga “tip” anteriore non disturba nella progressione scivolando sicura e battendo bene il passaggio. Anche nella traccia macinata in mezzo alla neve crostosa la struttura dello sci si fa sentire, dettando la propria strada senza “incanalarsi”. La larghezza al centro mi ha trasmesso un senso di fiducia e stabilità nelle inversioni sul ripido e nell’affrontare i traversi. I 90 mm al centro in discesa magicamente sembrano diventare di più, l’Orb diventa quasi un Camox per portanza.Comportamento in discesaA mio avviso il Black Crows Orb Freebird è uno degli sci più versatili per lo scialpinismo in versione tour, praticato dalla maggioranza degli appassionati. Ciò che mi ha colpito maggiormente è stata la sua&nbsp; capacità di adattarsi alle varie condizioni di neve trasmettendo un senso di sicurezza e padronanza che pochi sci sanno dare. Ad esempio, il mio precedente K2 Wayback 88 è forse un poco più facile nella gestione in salita, ma sicuramente molto meno divertente ed esplosivo quando si tratta di tracciare curve nelle varie condizioni di neve.  Forse l’Orb Freebird non dovrebbe essere la prima scelta per chi si avvicina a questo sport, ma sarà lo  sci che vorrete ai piedi quando fantasticherete sulla linea migliore dalla quale scendere sollevando polvere e lasciando dietro di voi solo serpentine e qualche buco dovuto alle cadute.Vi sentirete dei freerider anche se forse non sarete altrettanto belli da guardare! Ma in fondo cosa vi importa? Avrete un sorriso a 32 denti stampato sulla faccia! Comportamento nei diversi tipi di neve dei Black Crow Orb FreebirdProvo a descrivervi come ho sentito questi sci nelle varie condizioni:Polvere: è vero, a volte nella polvere si potrebbe scendere anche solo con gli scarponi, ma ciò che cambia è la dose di euforia e divertimento! Nella polvere lo “shape” dell’Orb prende vita, si modifica e non sembra più di avere un 90 mm, ma un 95,quasi un 100, sotto al piede. Gli sci sembrano quasi andare “da soli”, girano senza difficoltà accennando la curva e il cambio di peso, quasi da “pilota automatico” si potrebbe dire. Il galleggiamento è sempre buono. Il flex medio consente anche di “ammortizzare” avvallamenti e dossi senza problemi.Dura / ghiacciata: quando ho provato in pista, sulle pendenze più accennate, il ghiaccio di fondo della neve battuta ha messo alla prova gli Orb che sì, si sono lamentati, ma era più che altro un capriccio: inevitabilmente ballano un po’. Si riesce comunque a lavorare sulle lamine nelle curve veloci e restano “gentili” anche quando il quadricipite va in sofferenza e il movimento non è dei più armonici.Umida / bagnata: con la neve pesante gli Orb soffrono un poco, tendono a sfondare perché lo slancio della struttura viene a mancare e quindi è meglio calare il ritmo. Agevolano comunque l’ingresso in curva e il buon galleggiamento aiuta a mantenere il controllo.Primaverile: troppo presto per dirlo.Crosta: odiosa ,ma quasi onnipresente, in questo inizio di stagione ho incontrata la crosta solo a tratti e quasi mai portante. Con questo terreno è lo sciatore a fare la differenza, ma l’Orb aiuta non poco. Da sciatore amatoriale e non professionista, devo dire di aver sofferto la crosta meno che con gli altri sci che ho avuto nella mia vita. Probabilmente la loro struttura aiuta il galleggiamento e il cambio di direzione con provvidenziale saltino quando serve.A mio parere non esistono punti deboli per questo sci, o, almeno, non ci sono se volete uno sci che sia trasversale, che vi consenta di fare tutto e, a mio avviso, più che bene. Mi sono innamorato della sensazione di controllo che trasmette e della sua capacità di essere tollerante in vari tipi di neve anche se lo sciatore, diciamolo, non è eccellente, ma “la porta a casa”. Insomma è lo sci da avere con sé quando non si è certi delle condizioni della gita o quando c’è powder e si vuole comunque macinare dislivello. Suggerisco la combinata con un buon attacco dal DIN sufficientemente elevato, per sfruttare appieno le caratteristiche dello sci. Una piccola nota sulle pelli di foca originali fornite da Black Crows: vengono fabbricate da Pomoca, ma, rispetto alle altre pelli che ho provato nel corso degli anni (altre Pomoca di K2, Contour e Skitrab), risultano meno performanti in salita, tendendo a volte a perdere il grip su pendii non eccessivamente ripidi o con neve particolarmente ghiacciata o battuta.LunghezzaIo sono alto 186cm e ho acquistato gli Orb Freebird nella misura da 184. Sul sito di Black Crows è presente un “fit finder” che vi suggerirà la vostra opzione migliore in relazione alla vostra capacità.Consigliati perConsigliati per tutto, con il loro colore giallo fluo stanno bene persino sulla rastrelliera dell’Aprèski quando è finita la giornata! Ma torniamo seri. C’è un motivo se questi sci hanno insediato il trono ai Camox nella Buyer’s Guide di Skialper 2K22 (praticamente sono finiti a pari punti): la loro versatilità. Questi sci hanno la capacità di saper coniugare in maniera omogenea doti di due mondi attigui eppure a tratti diversi come lo scialpinismo e il freeride. Il giusto mix di portanza, struttura e peso per salite anche impegnative che consentono comunque di avere la gamba abbastanza fresca per affrontare al meglio la discesa tra curve strette, salti e serpentine. Secondo me è lo sci per chi vuole crescere tecnicamente pur divertendosi come un bambino: sa regalare grandi soddisfazioni a chi ha un livello evoluto, ma grazie al comportamento intuitivo, difficilmente metterà in difficoltà l’utente medio che proverà ad osare un po’ di più.Bello bello bello![prezzo-link link=""https://mountainreview.it/vai/black-crows-orb-freebird/""]"
7249,"Garmont Dragontail Tech GTX","PremessaLe Garmont Dragontail Tech GTX sono scarpe concepite per l’avvicinamento e le attività tecniche in montagna, adatte a chi cerca una calzatura affidabile e funzionale. Ottime alleate in tutte quelle situazioni in cui serve una scarpa dall’alta tecnicità con una presa superiore in qualsiasi ambiente, specialmente su ghiaia e rocce esposte, senza rinunciare alla comodità.Caratteristiche tecnicheTomaia in pelle scamosciata da 1.6 mm con inserti in EFoam ultraleggeri sul puntale e tallone per una maggiore protezione.GORE-TEX® Extended ComfortTecnologie&nbsp; ADD + Heel Lock&nbsp;Plantare Ortholite® UltraLite™ eco-friendlyIntersuola FrameFlex MidSuola MICHELIN® Offroad bimescola con una maggiore aderenza in puntaPeso: 485 gr (1/2 paio nr.41,5)[link-produttore link=""https://it.garmont.com/product/22311282/dragontail-tech-gtx-wms""]Modalità di testHo testato le Garmont Dragontail Tech GTX su diversi terreni, mettendole alla prova durante differenti attività: arrampicata, avvicinamenti più o meno lunghi e sconnessi, e vie ferrate, come la Trentapassi.Le ho testate volutamente in periodi climatici diversi con terreno con fondo secco, roccioso, umido, bagnato e fangoso in modo da vedere la risposta nelle diverse situazioni.Vediamo nel dettaglio le caratteristiche.La prova sul campo delle Garmont Dragontail Tech GTXTrazione e aderenzaChe ci sia fango, foglie, rocce o ghiaia, le Garmont Dragontail Tech GTX sorprendono proprio per l’aderenza e la trazione che riescono ad avere in ogni condizione.La camminata è fluida e la sensazione è di avere sempre una base d’appoggio stabile e sicura anche su terreni umidi e sconnessi.La suola MICHELIN® Offroad bimescola offre un ottimo grip, presenta una climbing zone in punta e un tacco frenante ad inserti triangolari che aiuta la discesa e rende stabile la camminata.Su sentieri rocciosi, vie ferrate e avvicinamenti tecnici le Garmont Dragontail Tech GTX si comportano molto bene e danno la sensazione di sicurezza, precisione e stabilità. Adatte anche per arrampicate facili, ma non su gradi elevati, in quanto, pur avendo la climbing zone e un buon grip, la sensibilità in punta è poca e si fatica a sentire gli appoggi piccoli. Personalmente le sconsiglio per arrampicate superiori al quinto grado.Ammortizzazione e comfortComfort, protezione e resistenza sono sicuramente i punti di forza di questa scarpa. Con le Garmont Dragontail Tech GTX si ha la sensazione di indossare uno scarponcino da trekking, robusto e protettivo, ma leggero come una scarpa bassa.La calzata è molto avvolgente e anche lavorando ""di punta"", sul ripido, non si avverte alcuna sensazione di ""scalzata"" a livello del tallone. Questo avviene grazie alla tecnologia Heel Lock che racchiude ottimamente il tallone e prevenire la scalzata della scarpa.Anche dopo ore di cammino, non vi sono punti fastidiosi.La suola delle Garmont Dragontail Tech GTX è piuttosto alta e presenta un inserto ammortizzante in Eva sul tallone proprio per dare maggiore ammortizzazione durante il cammino. Questa sensazione è implementata grazie anche al plantare ecologico Ortholite® UltraLiteTM caratterizzato da una struttura combinata: una mescola rigida e stabile nella zona del tallone e una mescola ultralite morbida nella zona centrale e dell'avampiede.A differenza di altre scarpe approach, le Garmont Dragontail Tech GTX, hanno un’ottima ammortizzazione e sono perfette per affrontare lunghi ed estenuanti avvicinamenti, in cui trovare il giusto compromesso tra tecnicità e comodità non è per niente facile.Le scarpe presentano un’allacciatura avanzata fino in punta per maggior performance in arrampicata e una calzata personalizzata.Impermeabilità e traspirabilitàLa tomaia è realizzata in pelle scamosciata ed è dotata della tecnologia Gore-Tex® Extended Comfort che la rende impermeabile e traspirante.La traspirabilità è discreta, come del resto tutte le scarpe realizzate in Gore-Tex. Essendo una scarpa molto protettiva, la traspirabilità nelle giornate calde o estive potrebbe non essere delle migliori.CalzataLa calzata è ideale per una pianta medio-stretta. Io personalmente, avendo la pianta del piede magra, tengo i lacci ben chiusi ed il piede è perfettamente avvolto dalla scarpa. Consiglio mezzo numero in più rispetto al solito numero di scarpe; queste, come tutte le calzature Garmont, vestono un po' più corte del normale.Consigliate perLe Garmont Dragontail Tech GTX sono delle ottime scarpe polivalenti, anche se danno il meglio di sé su terreni tecnici. Consigliate quindi per chi effettua hiking su terreno impegnativo, avvicinamenti alle pareti e vie ferrate. Sono scarpe robuste e resistenti che non temono le ascese più impervie, pur non rinunciando alla comodità.[prezzo-link link=""https://mountainreview.it/vai/garmont-dragontail-tech-gtx/""]"
7264,"BCA Tracker S","La BCA, Backcountry Access, è un produttore americano ormai storico che declina i suoi prodotti per la sicurezza con l’obiettivo di salvare vite umane grazie a strumenti affidabili e facili da usare. Inoltre BCA punta molto all'educazione dei consumatori: consigliamo di vedere i video tutorial sull’utilizzo degli strumenti e sulle tecniche di ricerca in valanga sul sito stesso di BCA. Il BCA Tracker S è stato introdotto negli ultimi anni andando a completare la linea di Artva a vantaggio di una scelta che pone attenzione al prezzo, senza sacrificare la qualità e la tecnologia di fondo. Ritengo questa scelta davvero importante a vantaggio soprattutto di giovani e di famiglie, che sempre di più si trovano a fare sport in outdoor invernale in gruppi.Caratteristiche tecnicheDimensioni: 11,5 x 7,1 x 2,6 cmPeso (con batterie): 165 gBatterie: 3 AAAPortata massima: 50 mControllo di gruppo: sì (tramite funzione “big picture”)Commutazione in caso di seconda valanga: sì, ma solo dopo 5 minutiModalità di test del BCA Tracker SHo utilizzato il BCA Tracker S nelle prime uscite di scialpinismo di dicembre 2021, indossandolo in 3 gite sulle Orobie, simulando qualche ricerca e facendo dei test a secco. Chiaramente questo test non può simulare le vere situazioni della ricerca in valanga, durante la quale scarturiscono anche fenomeni soggettivi e complessità ambientali, però è bene ricordare che è proprio con le prove simulate che si acquisisce dimestichezza con gli attrezzi e tutto parte da lì.La prova sul campo del BCA Tracker SI comandi di baseIntuitivi ed immediati, i comandi base stanno sopra l’apparecchio e sono di fatto autoesplicativi: OFF, spento; TR, trasmissione; SE, search. Il selettore dei comandi è dotato di un blocco di sicurezza così che quando l’attrezzo viene posto in trasmissione non possa essere accidentalmente spento o messo in ricerca. Quando avviene la commutazione sui due comandi attivi, TR e SE, compaiono gli stessi acronimi sul display frontale dell’Artva tramite delle luci a led rosse oltre che avere un segnale acustico. Il tutto è appunto intuitivo, per quanto sia utile considerare che questi comandi si riferiscono alla lingua inglese che non può essere cambiata. Rimanendo fermi sui comandi base, in effetti non c’è nulla da eccepire sulla loro semplicità; ho trovato invece meno immediato l’utilizzo di alcuni comandi avanzati che si attivano, previo studio delle istruzioni,&nbsp;tramite il bottone blu posto sul fronte dell’apparecchio.I comandi avanzati e la loro attivazioneI comandi secondari o avanzati si attivano tramite il bottone blu sul fronte apparecchio, talvolta in combinazione con altri passaggi. Il bottone è chiaramente intuitivo, ma è utile prendere dimestichezza perché è duro e non è dotato di uno scatto e quindi va spinto con una certa forza, a scanso di non attivare le funzioni avanzate. Nella sua semplicità il Tracker S sconta la mancanza di un visore più testuale che dia la possibilità di avere una conferma ulteriore delle funzioni che si stanno attivando; allo stesso tempo c’è da dire che i comandi avanzati sono limitati, quindi dovrebbe essere facile ricordarsi dopo un opportuno ripasso ed esercizio.Questi in sintesi i comandi avanzati:SS, soppressione segnale: da attivare quando si è rilevata la posizione finale di un sepolto e si vuole passare alla ricerca di altri sepolti, permettendo così all’apparecchio di agganciarsi al secondo segnale più forte:AR, inversione automatica: da attivare quando si passa in modalità ricerca oppure già in fase di accessione in trasmissione così che, in assenza di azioni sui pulsanti per 5 minuti, l’Artva torni in trasmissione;BP, big picture, ovvero visione di insieme: mostra le distanze e le direzioni di tutti gli apparecchi che stanno trasmettendo entro il raggio di ricezione, la funzione si attiva quando si è in ricerca.L'alloggiamento batterie del BCA Tracker SL'alloggiamento delle batterie, 3 AAA, è posteriore tramite uno sportellino a chiusura stagna che si blocca con una vite a prova di uscita, impossibile perderla; sul laccio che lega l’apparecchio alla custodia a tracolla c’è un piccolo utensile che serve per aprire lo sportello porta batterie. Soluzione semplice e funzionale.L'Artva indossato, la custodia e il laccio per le operazioniIl sistema è pressoché tradizionale, con uno spallaccio a tracolla ed una cinghia che avvolge il busto. Lo spallaccio è imbottito con una comoda guaina in neoprene, e tutto il sistema è dotato di una regolazione che permette un adattamento a stature e corporature differenti.Molto utile il fatto che il laccio elastico che lega l’Artva alla custodia sia collegato alla stessa tramite un moschettone di plastica: questo permette di riporre l’Artva anche in una tasca interna e di collegarlo ad un anello di sicurezza, nel caso vi siano le condizioni per indossarlo senza la custodia a tracolla. La custodia a tracolla è lavabile, cosa utile a fine stagione dopo le gite primaverili.Fase di ricerca, indicatore di distanza e di direzioneIl sistema di ricerca digitale si è consolidato su uno standard che è composto da frecce di direzione (si veda l’immagine in apertura) e indicatori numerici di distanza in metri e decimetri. Quello che mi ha davvero positivamente impressionato è la velocità con cui il software rileva la variazione di distanza dall’apparecchio che trasmette; basta infatti spostarsi velocemente che altrettanto immediatamente il visore aggiorna la distanza. In pratica non ci sono tempi morti nella ricerca, così che si abbia subito il feedback circa la direzione da prendere. BCA denomina questa caratteristica “real time information” e la si evince in questo video della casa costruttrice, al minuto 1: qui il video al punto esatto in cui viene descritta la funzione.Soppressione segnale primario, passaggio a ricerca ulterioreAlcuni eventi valanghivi possono coinvolgere purtroppo più di un travolto. E’ importante considerare come il proprio Artva si comporta in queste situazioni dove&nbsp; i campi magnetici dei trasmettitori si possono sovrapporre e si deve selezionare quello su cui focalizzarsi. Ecco come procedere con il BCA Tracker S.quando il Tracker S aggancia un segnale si concentra sempre e solo su quello più forte, così che eventuali altri segnali non possano disturbare;chiaramente se ci si sposta in campo aperto con più trasmettitori l’Artva potrebbe trovarsi a sganciare il primo segnale a favore di un secondo nel caso in cui questo diventi più forte;proseguendo con la ricerca di dettaglio si arriva alla distanza minima possibile dal segnale del travolto, e qui dopo aver marcato con la sonda la posizione di ricerca si schiaccia il pulsante azzurro che conferma la soppressione del segnale primario mostrando sul visore SS (soppressione segnale) e passando subito dopo a ricerca il successivo segnale più forte.Fra le molte situazioni della ricerca in valanga quella dei multi travolti è quella da non trascurare e da studiare a priori; conoscere come il proprio Artva funziona e reagisce in caso di più segnali è fondamentale per evitare confusione e permettere alla squadra che opera sul campo di non perdere minuti, o secondi preziosi.Le funzioni del BCA Tracker S verso gli altri della famigliaCi sono molti buoni motivi a mio avviso per dotarsi del Tracker S, uno strumento davvero veloce nella ricerca, leggero, pratico e con un prezzo che nel panorama degli Artva è difficilmente eguagliabile. Questo mi fa pensare al BCA Tracker S come lo strumento ideale per chi in famiglia va in campo aperto e non dovrebbe sottovalutare l'opportunità, regolamentata ormai anche a livello di legge, di mettere tutti in sicurezza anche con la possibilità di spendere qualche ora in gruppo a divertirsi a fare ricerca. Con un prezzo finale attualmente di poco superiore ai 200€, è bene considerare questo attrezzo come la base irrinunciabile al pari di un capo di abbigliamento. La scelta va fatta anche in considerazione di ulteriori&nbsp; funzioni che il Tracker S non ha, mentre altri Artva chiedendo di contro un prezzo maggiore. L’unica davvero degna di nota è il “motion-sensing auto revert”, infatti il Tracker S non è dotato di accelerometro interno e in caso si sia in fase di ricerca e si venga travolti l'apparecchio tornerà in trasmissione dopo 5 minuti previa attivazione a priori della funzione AR, autoreverse, inversione automatica.Comparativa con gli altri Tracker di BCAÈ bene ricordare…Come ti dirà qualsiasi istruttore di valanghe e di soccorso, il miglior apparecchio è quello che conosciamo bene e che sappiamo usare. Il soccorso in valanga prevede una buona pratica sullo strumento Artva, batterie cariche e la capacità di utilizzo anche di pala e sonda. Prima ancora sono importanti lo studio del bollettino valanghe e della zona dell’escursione sulla mappa, l’osservazione in loco dei segnali che la neve ed il pendio ci forniscono e ogni tanto una analisi dello strato del manto nevoso. Non da ultimo, può servire ripassare le tecniche di autosoccorso da fonti ufficiali come questa del CNSASA.In sostanza, il BCA Tracker S non deve infondere quelle false sicurezze date dal fatto che basti indossare un buon Artva per essere al sicuro. La buona conoscenza dell’apparecchio e delle tecniche di soccorso sono le uniche condizioni per permettere di risolvere positivamente un incidente da valanga.Consigliato perIl BCA Tracker S è l’Artva che non deve mancare nell’attrezzatura di base, sia personale che di famiglia, per qualsiasi attività outdoor in presenza di neve e in ambienti aperti con pendii carichi di neve. Veloce e preciso nella ricerca, molto leggero, si indossa con piacere.[prezzo-link link=""https://mountainreview.it/vai/bca-tracker-s-2/""][mr-cta label=""Vai alle recensioni!"" url=""https://mountainreview.it/recensioni/di-attrezzatura/per-scialpinismo/""]Stai cercando prodotti e attrezzatura per lo scialpinismo?[/mr-cta]"
7304,"K2 Wayback 96","PremessaIl K2 Wayback 96 è il cavallo di battaglia della casa americana per la categoria “free touring” che include sci progettati per&nbsp; divertirsi in discesa senza fare eccessivamente fatica in salita; un settore di mercato in cui è molto difficile emergere vista la concorrenza.Caratteristiche dei K2 Wayback 96Larghezza al centro: 96mmPeso: 1.397g (singolo sci 177cm)Raggio: 22mSidecut: 128-96-115Materiali: Legno di Paulownia alleggerito, fibra di carbonio e rinforzo in titanalModalità di TestSono riuscito a provare i K2 Wayback 96 facendo gite molto complete, su una buona varietà di terreni, pendii aperti, boschi più o meno fitti, e con condizioni molto diverse di neve,farinosa, crostosa/tritata e, seppur brevemente, anche in pista.&nbsp;Lo sci era montato con attacco Marker Alpinist ed io indossavo degli scarponi Scott 4 ganci che uso da 4 anni.La prova sul campo dei K2 Wayback 96Appena presi in mano i K2 Wayback 96 ho notato che il rocker in punta riguarda una porzione generosa dello sci, al contrario della coda in cui la porzione è minore, mentre alla classica prova di flessione (per me un rito quando prendo in mano qualsiasi sci), si percepisce un’anima morbida. La combinazione di questi due fattori solitamente si traduce in buone prestazioni abbinate a grande manovrabilità su nevi polverose, ma anche in instabilità su terreni più accidentati e meno divertenti.Inizialmente ho impiegato un attimo a capire come applicare le pelli (ho usato quelle specifiche della K2). Nulla di complicato, ma bisogna rimuovere due “tappini”, uno in punta ed uno in coda, per fare sì che le pelli K2 si fissino allo sci tramite gli appositi gancetti. L’operazione è banale, ma bisogna ricordarsi di portare un cacciavite a taglio o una monetina con cui aiutarsi, altrimenti, complice il freddo, si potrebbe avere qualche difficoltà. Il sistema di fissaggio è molto solido ed è praticamente impossibile che le pelli si stacchino.Il K2 Wayback in salitaIn salita i K2 Wayback 96 si sono rivelati essere abbastanza maneggevoli, non ho rilevato alcuna criticità né durante le inversioni né sui traversi.Molto interessante il sistema “Snowphobic Topsheet” che evita accumuli indesiderati di neve sullo sci. Rispetto ai miei compagni di gita, ho sempre avuto gli sci praticamente puliti.Il K2 Wayback in discesaSu neve polverosa il K2 Wayback 96 si esprime al meglio; il rocker in punta svolge egregiamente il suo lavoro facilitando il galleggiamento e lo sci risulta essere giocoso, divertente ed intuitivo su tutti gli archi di curva. Mi è sembrato di utilizzare uno sci che conosco da anni!Sfortunatamente non sempre si trova la polvere libidinosa che tutti sognano, molto spesso i pendii sono già stati tracciati da centinaia di altri scialpinisti o la neve è trasformata o ventata o, peggio ancora, crostosa. In queste condizioni, certamente meno favorevoli alla discesa, emergono i limiti di questo sci che a velocità sostenute diventa instabile e non trasmette molta sicurezza. La struttura morbida, benché rende lo sci molto maneggevole, fa sì che lo sciatore subisca le varie asperità del terreno richiedendo spesso movimenti “di forza”.Comportamento in pistaIl K2 Wayback 96 non è uno sci adatto alla pista e, nonostante il fondo battuto, va presto in difficoltà: è decisamente troppo morbido, in curva non si ha praticamente alcuna risposta elastica e il rocker amplifica le vibrazioni rendendolo instabile. Chi lo stesse valutando quindi come “sci unico”, con anche solo utilizzo occasionale sugli impianti, è avvisato.Consigliato perConsiglio il K2 Wayback 96 agli scialpinisti di livello intermedio che sciano abitualmente a velocità moderate e che non hanno intenzione di intraprendere gite tecnicamente impegnative. Per questo tipo di sciatori il rapporto peso / prestazione dello sci è sicuramente interessante: pur avendo una larghezza di 95 mm, pesa pochi grammi in più rispetto a molti sci da 85 mm.Potrebbe anche essere un ottimo attrezzo per chi inizia a sciare fuoripista e lo userà prevalentemente in condizioni di neve morbida. In questo caso credo sia uno sci propedeutico all’apprendimento della tecnica di discesa in neve fresca.[prezzo-link link=""https://mountainreview.it/vai/k2-wayback-96-2/""]"
7382,"Parbat Expedition Dynamic 30+2","*Schienale volutamente non traspirante, spiegato nel dettaglio quiQuando ho saputo che avrei avuto la possibilità di testare lo zaino Parbat Expedition Dynamic 30+2 sono stato molto contento.&nbsp;Da “malato” di prodotti di montagna quale sono, era dalla loro uscita sul mercato che avrei voluto mettere le mani su qualche loro creazione. Il concept che sta dietro i loro zaini e l’estetica utilizzata hanno attirato subito la mia attenzione.Prima di passare alla recensione, credo sia necessario un accenno all'azienda, capire le motivazioni che li hanno spinti a progettare e realizzare prodotti di questo genere.Brand ParbatDaniele Ciurleo, fondatore del marchio, scrive sul loro sito: “Parbat nasce con un'idea ben precisa,&nbsp; creare un prodotto unico, innovativo e con uno stretto legame uomo e natura. Un equipaggiamento tecnico ed estremamente leggero, volto a cambiare in modo radicale le standardizzazioni del mondo degli ultralight, unendo tecniche tradizionali e materiali innovativi”.Il tutto è caratterizzato da una filiera di carattere artigianale che rende ogni pezzo unico e studiato nei dettagli.Caratteristiche tecniche del Parbat Expedition DynamicCapienza 30+2 lt.Realizzato interamente in DyneemaPeso: 420 gTotalmente impermeabileComprimibile a tubo 30x7 cmModalità di testAnche se solitamente tendo ad usare attrezzatura specifica per ciascuna attività, per poter restituire un’analisi attenta e precisa di questo zaino, ho deciso di utilizzarlo durante tutte le mie uscite degli ultimi due mesi. Ho incluso quindi semplici escursioni invernali, sci alpinismo, cascate di ghiaccio, arrampicata in via e falesia.Tengo subito a precisare che questo zaino non è pensato per l’uso nello scialpinismo, essendo sprovvisto di uno scompartimento dedicato all’attrezzatura per l’autosoccorso in valanga.&nbsp;Volutamente ho cercato di “maltrattare” lo zaino per testare la resistenza del tessuto. Inoltre ho anche provato a lasciarlo per qualche ora sulla neve al sole per valutare adeguatamente l’impermeabilità.Concept del Parbat Expedition DynamicDynamic 30+2 L fa parte della categoria Expedition del marchio Parbat. Questo zaino nasce con l’idea di proporre sul mercato un prodotto capace di rispondere alle esigenze degli alpinisti attraverso semplici soluzioni che lo rendono uno zaino essenziale.Pensato per un uso invernale, fa della totale impermeabilità e leggerezza i suoi cavalli di battaglia.Grazie alle sue caratteristiche tecniche di materiali e costruzione si propone anche come soluzione ottimale per attività durante tutto l’arco dell’anno.Design e costruzioneDa sempre ho avuto un debole per zaini dalle linee semplici e pulite, senza troppe tasche, cordini ed elastici. Per questo motivo lo zaino Parbat Dynamic mi ha convinto subito.Quando ho preso in mano lo zaino nuovo per la prima volta, la sensazione che ho avuto mi ha lasciato perplesso: la consistenza del Dyneema, materiale di cui è interamente costituito, inizialmente risulta rigido e “plasticoso”. Questa sensazione si andrà però subito a perdere dopo i primi utilizzi.Frontalmente Dynamic 30+2 L ha un semplice ma efficace sistema porta-picche. Pur non essendo un fan dell’attrezzatura fuori dallo zaino (sempre meglio mettere tutto all’interno, evitando agganci involontari e danni a noi stessi o ad altri) ho voluto comunque testarlo, in modo da restituire un’idea completa del prodotto.Sui lati e sulla parte superiore, sono presenti cinque cinghie di compressione utili per ridimensionare lo zaino in caso di carico ridotto.&nbsp;Grazie al loro utilizzo, lo zaino risulta molto confortevole e stabile una volta indossato.Gli spallacci sono abbastanza sottili e poco imbottiti; considerando la dimensione ed il tipo di utilizzo per cui è pensato, risultano comunque confortevoli e per nulla dolorosi o fastidiosi.Il sistema di chiusura ventrale è classico ed essenziale. Ho trovato invece quello all’altezza dello sterno molto interessante: un sistema ad asola garantisce una rapida modifica dell’altezza delle cinghie e allo stesso tempo anche una tenuta più che solida.Lo zaino presenta due ampie aperture. Una zip frontale impermeabile di circa 30 cm e una sacca rapida con cordino di chiusura.Questo sistema di chiusura rappresenta a mio parere una delle poche criticità di questo zaino. Essendo pensato per essere totalmente impermeabile, la chiusura a sacco non garantisce una soluzione ottimale per sigillare il contenuto dello zaino ed evitare anche solo una minima apertura accidentale della tasca.Internamente è presente un’ampia tasca a rete con zip, posizionata però troppo in basso e quindi di difficile accesso quando lo zaino è a pieno carico.Sono presenti anche due anelli in fettuccia per l’organizzazione interna del materiale che però io non uso e nemmeno trovo necessarie.Una delle caratteristiche più particolari del Dynamic è la possibilità di rendere più o meno rigido lo schienale con l’ausilio di due stecche di alluminio rimovibili. Questo sistema può essere sfruttato per avere uno zaino più strutturato oppure per poterlo comprimere e trasportarlo verso il campo base.Personalmente trovo non indispensabile questa soluzione su uno zaino di questo tipo.Impermeabilità e resistenzaUno dei punti di forza dello zaino è l’impermeabilità dello schienale.In controtendenza rispetto ad altri prodotti di questo genere, infatti, è stato realizzato per essere tutt’altro che traspirante. Qualcuno potrebbe pensare che sia un aspetto negativo, ma non è così: in uno zaino pensato per un utilizzo su terreno innevato ha molto più valore avere la possibilità di appoggiarlo in terra senza poi avere la problematica della neve incollata su retine e mesh traspiranti.Basta una rapida passata con la mano per eliminare la neve e avere uno schienale totalmente asciutto che non crea quella fastidiosa sensazione di umidità tra schiena e dorso dello zaino.Per quanto riguarda la resistenza del tessuto non c’è nulla da dire: come accennato in precedenza, ho cercato di maltrattarlo il più possibile su roccia senza che comparisse alcun segno degno di nota.Le fettucce, presumibilmente di nylon, non hanno alcun segno di usura come anche le cuciture.Peso e capacità del Parbat Expedition DynamicAltro punto di forza del Parbat Expedition Dynamic è il peso: 438 g (stecche comprese) sulla bilancia di casa, poco più di quanto dichiarato dalla casa costruttrice (+18 g). Spesso non si tiene molto in considerazione questo aspetto nella scelta di uno zaino e poi ci si trova ad ingegnare soluzioni creative per tagliare grammi in fase di carico, magari lasciando a casa materiale che potrebbe tornarci utile.Eliminando le stecche è inoltre possibile arrotolare lo zaino e ridurlo ad un cilindro di circa 30 x 7 cm, utile in caso di necessità di trasporto in uno più grande per utilizzarlo poi in un secondo momento.A carico completo, lo zaino ha una capacità dichiarata di 30+2 lt. Nonostante possa sembrare più piccolo, confrontato con altri zaini che possiedo dello stesso litraggio, la dimensione corrisponde.&nbsp;Inoltre la costruzione essenziale consente di sfruttare al meglio la capacità di carico.Consigliato perDopo l’utilizzo su varie tipologie di terreno e attività mi sento molto soddisfatto di questo Parbat Expedition Dynamic.Indossando l'imbragatura, la sua geometria permette di avere un comodo accesso a tutti i portamateriale. Su terreni innevati, la sua impermeabilità fa la differenza e garantisce una comodità di utilizzo che ho potuto riscontrare su pochi altri prodotti.Se si è alla ricerca di uno zaino per il trekking o l’escursionismo, il Parbat non è sicuramente adatto. Al contrario, se si cerca un prodotto adatto all’alpinismo sia invernale che estivo (in quota) il Dynamic 30+2 L potrebbe essere la scelta definitiva.Il prezzo è sicuramente più elevato rispetto alla concorrenza, ed è dettato dall’utilizzo di materiali tecnici di alto livello e, non meno importante, da una produzione di carattere artigianale, con numeri non equiparabili rispetto ad altre aziende. Parbat offre comunque ai suoi clienti un servizio di riparazione gratuito.Prezzo: € 290,00.[mr-cta label=""Vai alle recensioni!"" url=""https://mountainreview.it/recensioni/di-attrezzatura/per-alpinismo/""]Stai cercando altri prodotti e attrezzatura per l’alpinismo?[/mr-cta]"
7402,"Line Vision 98","PremessaLine è un brand di sci da freestyle di proprietà di K2.Probabilmente Line è il marchio ad aver inventato lo sci da freestyle, vanta anche il primo brevetto di un doppia punta (double-tip/twin-tip) che permette di andare sullo sci in entrambi i sensi di marcia. In questo modo nel freestyle è possibile fare salti di schiena o atterrare di coda anziché di punta. In seguito si è scoperto che questa costruzione aiuta molto anche il galleggiamento dello sci in polvere.Caratteristiche tecniche dei Line Vision 98Larghezza al centro: 98 mmDimensioni: 131-98-119 mmRaggio: 18 mPeso (singolo sci): 1515 g per lunghezza 179, che unito con attacchi ATK R12 porta il peso totale a 1850 g.I Line Vision 98 fanno parte della famiglia degli sci Vision, con i quali Line vuole offrire sul mercato degli sci leggeri, ma performanti in discesa in tutte le situazioni. Oltre al 98, troviamo il modello 108 e il modello 118.Fedele alla sua anima free-style, questo sci presenta una costruzione double tip, in cui la coda sale come fosse una punta. Sia punta che coda presentano un rocker pronunciato, ma non estremo.Per rendere lo sci guidabile in tutte le situazioni, Line ha scelto un camber tradizionale, ma stretto, in maniera da garantire il massimo contatto di spigolo sulle nevi dure. Grazie al rocker di punta e coda però&nbsp; si garantisce un ottimo comportamento anche su nevi profonde.La costruzione dello dei Vision 98 è molto interessante: un mix di legno di Paulonia e Acero con inserti di fibre tecnologiche, riassunte con l'acronimo THC.Si legge sul sito Line: "" L'acronimo di ""Triple Hybrid Construction"", un layup unico di fibra di vetro, Twaron® Aramid (è come Kevlar®) e traverse in fibra di carbonio attenuano le vibrazioni causate da un nucleo di legno così leggero poiché questi tre diversi materiali laminati risuonano a frequenze diverse, questo crea una costruzione iper-smorzante che ci consente di ridurre il peso complessivo del prodotto mantenendo uno sci altamente reattivo.""Il fatto che il Vision 98 faccia parte di una famiglia di sci ""larghi"", 108 e 118 i suoi fratelli maggiori, fa già capire la sua anima freeride. Non è uno sci nato ""stretto"" e&nbsp; allargato successivamente per necessità di marketing, ma è nato largo, divertente, e ha fatto poi un po' di dieta, senza perdere il suo ""pop"".PuntaCodaModalità di testHo usato i Line Vision 98 con attacchi ATK R12 e scarponi Lange Freeride 110. Le pelli usate sono le K2, che, come si legge dal lato della colla, sono prodotte da Pomoca.Gli sci sono stati utilizzati in gite di scialpinismo nelle dolomiti di 1000 m D+, su vari tipi di neve.La prova sul campo dei Line Vision 98In salita con le pelliIl peso dei Line Vision 98 nella lunghezza 179 è uguale a quello dei Black Crows Camox Freebird o dei Salomon MTN Explore 95 - per citare i due riferimenti su questo segmento (sci leggeri, ma di sostanza). Alla fine la salita non è un problema con questi sci. Il camber tradizionale consente sempre un ottimo attacco delle lamine su tutte le pendenze. Non si nota la coda che sale in nessun caso e non dà alcun problema di tenuta delle pelli.Mi è piaciuto l'aggancio anteriore delle pelli: molto minimalista. Consiste in due dentini in acciaio inossidabile che si agganciano ai lati della punta, sottili e robusti. Sicuramente non si corre il rischio che le pelli si sgancino se per caso si incrocia uno sci sull’altro (cosa che capita con puntali più ingombranti).Comportamento in discesaPolvere: condizione ottimale per i Vision 98! Questo sci non cerca altro che la polvere e fa di tutto per non far rimpiangere i suoi fratelli maggiori 108 e 118, riuscendoci benissimo. Il rocker su punta e coda fa il suo dovere nell'aiutare il galleggiamento e l’entrata in curva. Lo sci è complessivamente morbido, rendendolo facile da sciare senza stancare. La punta morbida lavora ottimamente per mantenersi sempre fuori dalla neve e dare direzionalità.Dura/Ghiacciata: In questo tipo di neve il camber dello sci aiuta molto a far presa con le lamine su tutta la lunghezza, anche se si perde qualcosa in presa sulla coda. Il raggio 18 è perfetto per tracciare belle curve. Qualche vibrazione sulla punta è da perdonare vista la leggerezza dell'insieme.Umida/ e primaverile: non testataCrosta: una gran sorpresa! Ho trovato sul Passo San Pellegrino una crosta perfetta per questo test, la più tremenda, quella che si spacca e affonda quando fai pressione per impostare la curva. Mi sono divertito! Difficile da spiegare, ma lo sci è riuscito sempre a mantenersi direzionale, senza dare l'impressione che una volta spaccata la crosta fossi in binari ingestibili. Penso che la costruzione double-tip in questo aiuti molto: punta e coda sono sempre un po' fuori dai binari in cui si affossa la parte centrale dello sci, permettendo il cambio di direzione. Davvero da provare!Non consiglierei questi sci per gli amanti dei canali ripidi e ghiacciati: la costruzione double-tip farebbe perdere troppi centimetri di lamina, essenziale in questi frangenti.LunghezzaSono alto 173 e piuttosto leggero, ma in ogni caso reputo 179 cm la misura per me adeguata, quella giusta per apprezzare l'anima freeride e pop di questo sci.&nbsp;Prendere uno sci più corto farebbe perdere troppa lamina disponibile, tenuto conto che punta e coda sono rockerate.Consigliato perIl Line Vision 98 si pone come la grande alternativa ai dominatori del segmento 95-98: Black Crows Camox Freebird, K2 wayback o Salomon MTN Epolre 95, per citarne alcuni. A causa della sua costruzione double-tip perde qualcosa sul ghiacciato, ma regala ottime performance su polvere e, addirittura, crosta! Unico punto a mio avviso migliorabile&nbsp; è&nbsp; la grafica: potrebbe essere resa più accattivante e meno anonima, diventando più riconoscibile.[prezzo-link link=""https://mountainreview.it/vai/line-vision-98-2/""]"
7425,"Helly Hansen Odin Infinity Insulated Jacket","PremessaOdin Infinity Insulated Jacket si propone sul mercato come ibrido tra giacca imbottita e guscio impermeabile.La giacca sviluppata da Helly Hansen in collaborazione con il personale di soccorso in ambiente invernale soddisfa in maniera esemplare le principali esigenze di chi sulla neve non solo si diverte, ma ci lavora anche.Caratteristiche tecniche Imbottitura LifaLoft di PrimaloftTecnologia Lifa Infinity ProTrattamento idrorepellente senza PFCMembrana impermeabile a tre stratiSistema RECCO integratoZip impermeabiliModalità di testHo cominciato il test di questa giacca all’inizio della stagione invernale 2021.&nbsp;Vivendo in una valle incentrata sullo sci alpino e sciando almeno 3/4 giorni la settimana ho avuto la possibilità di metterla alla prova in maniera davvero intensiva.La particolare stagione invernale che stiamo vivendo, caratterizzata da escursioni termiche importanti, mi ha permesso di testare la Odin Infinity Insulated Jacket con temperature abbondantemente sotto lo zero come anche in giornate simil-primaverili.L’attività principale del mio test è stata il freeride, passando dunque da risalite sulla seggiovia a brevi pellate, alternando discese in pista ed in neve fresca.La prova sul campo della giacca Helly Hansen Odin Infinity InsulatedCon questo guscio imbottito per la prima volta ho avuto la possibilità di vestire un capo della casa Norvegese Helly Hansen.&nbsp;Avendo da sempre associato questo marchio al mondo della vela o tutt’al più a quello dello sci alpino, non avevo mai nemmeno preso in considerazione l’acquisto di un loro capo.Fortunatamente le cose sono andate in maniera diversa e le mani sulla loro Odin Infinity Insulated Jacket le ho messe e posso dire con certezza che ne è assolutamente valsa la pena!Con questa introduzione credo di essermi già abbastanza sbilanciato per quanto riguarda il mio personale gradimento di questa giacca. D’altronde è abbastanza difficile non farsela piacere considerando anche i numerosi premi che ha ricevuto: Ispo Gold Award, Ispo Sustainability Achievement, Outdoor Retailer Innovation Award e Red Dot Design Award.Puro freeridePenso che il freeride sia uno dei metodi più liberi e divertenti che esistano di vivere la montagna in inverno e di conseguenza mi piace che anche ciò che vesto rispetti questa aspettativa.Indossando la Odin Infinity Insulated Jacket sembra di sciare senza avere addosso nulla, totale libertà di movimento e adattabilità alle diverse situazioni che ci troviamo ad affrontare durante una classica giornata sugli sci.LifaLoft e Lifa Infinity ProCome già anticipato, si tratta di una giacca dal concept ibrido che combina l’impermeabilità di un guscio con la termicità di un capo imbottito.La collaborazione di HH con Primaloft, brand di riferimento nel frangente dell’isolamento termico sintetico, ha dato vita ad un’imbottitura efficace in tutte le temperature, mantenendo un peso ed un ingombro ridotti: il LifaLoft.Questa nuova trovata si fonde poi con la già affermata tecnologia Lifa Infinity Pro, una membrana sviluppata dai norvegesi a partire dagli anni ‘70 che permette di avere un tessuto estremamente idrorepellente e traspirante senza ricorrere all’utilizzo di sostanze chimiche come nei trattamenti DWR (Durable Water Repellent) classici.L'utilizzo di queste tecnologie nella realizzazione della giacca Helly Hansen Odin Infinity permette di avere una giacca estremamente performante sul frangente della protezione alle intemperie, ma allo stesso tempo, grazie anche all’aiuto delle zip di aerazione sotto le maniche, di avere un capo in grado di termoregolare il calore corporeo durante l’attività. Il risultato è una giacca traspirante e calda allo stesso tempo.Per capirci meglio, il potere isolante rimane sì impressionante per il peso e l’ingombro, ma non equiparabile a quello di una calda giacca in piuma o altro materiale isolante specifico.Ho trovato che questa giacca scalda in maniera equilibrata, proporzionalmente allo sforzo che si compie. Utilizzarla come capo da “riposo” per stare fermi a lungo in climi freddi non è certo il miglior modo per sfruttarne le caratteristiche.A seconda delle giornate di utilizzo e delle temperature affrontate, l’ho indossata variando gli strati sottostanti la giacca stessa. Passando dalla maglietta di cotone con pile leggero a maglia termica in merino con pile e smanicato in primaloft.Regolazione cappuccioZip impermeabile e fischiettoDesign e costruzione della giacca Helly Hansen Odin Infinity InsulatedPer quanto riguarda la costruzione della Odin Infinity Insulated Jacket non c’è molto da dire: la linea pulita ed essenziale di questa giacca diventa il suo punto di forza, nulla è superfluo e tutto è necessario.L’ampio cappuccio rende possibile e comoda la presenza del casco e allo stesso tempo il sistema di regolazione posteriore lo ridimensiona nel caso in cui non venga utilizzato.Il colletto alto, oltre a contribuire alla comodità se si porta il casco, risulta molto protettivo e caldo in caso di clima molto freddo e ventoso, senza limitare il movimento della testa.Le maniche hanno un polsino interno elastico che garantisce protezione della neve. Sul fondo però la giacca è sprovvista di ghetta interna di chiusura.Le quattro tasche esterne sono ampie e di facile accesso, sulla tasca pettorale sinistra il cordino della zip è costituito da un fischietto di emergenza. Internamente sono presenti due tasche in tessuto elastico senza zip.Integrato all’interno della giacca, troviamo una placca riflettente Recco, sistema di ricerca in caso di valanga ormai in dotazione a molte delle squadre di soccorso presenti nelle Alpi e nel Nord America.Collo alto e protettivoPolsino internoZip di ventilazioneVestibilità della giacca Helly Hansen Odin Infinity Come già accennato all’inizio di questo articolo, ritengo che la giacca Helly Hansen Odin abbia una vestibilità davvero comoda e funzionale.Il taglio dritto sui fianchi riprende quello classico delle giacche da freeride, con la parte posteriore finale leggermente più lunga di quella anteriore.La morbida vestibilità della Odin Infinity Insulated Jacket garantisce libertà di movimento nella sciata senza cedere a compromessi in termini di protezione da freddo e neve.Una piccola critica solo alla zip frontale, dove risulta difficoltoso infilare il cursore. Problema minore, circoscritto solo alla prima fase di chiusura della zip.Disponibile in due colori, arancione e nero. Veste bene la vostra taglia abituale.Consigliata perIl range di utilizzo di questa della giacca Helly Hansen Odin è molto ampio e comprende tutte le attività invernali legate allo sci.&nbsp;Il terreno d’impiego dove è possibile sfruttare al meglio le sue potenzialità è quello del freeride e lo sci alpinismo invernale. Infatti, la capacità termoregolante della Odin Infinity Insulated Jacket permette il suo utilizzo sia in salita che in discesa.La sua buona comprimibilità permette anche di trasportarla facilmente nello zaino ed utilizzarla come sola giacca di discesa anche in caso di giornate più calde.Il capo risulta funzionale anche per lo sci in pista, a patto di associarlo in maniera corretta con gli strati sottostanti.La giacca è perfetta per un utilizzo attivo, se cercate invece una giacca molto calda vi consiglio di guardare altrove.La buona capacità isolante la rendono una giacca perfetta per l’uso invernale. In primavera potrebbe essere utilizzata solo da persone particolarmente freddolose o in giornate con temperature fredde.[prezzo-link link=""https://mountainreview.it/vai/helly-hansen-odin-infinity-insulated-jacket/""]"
7458,"Ferrino Rutor 30","State valutando l’acquisto di un nuovo “compagno di avventura” che sia ben rifinito e funzionale ma non volete spendere un capitale? Forse questa recensione ha la risposta che cercate. Ecco la prova sul campo del Ferrino Rutor 30, uno zaino “fast &amp; light” per lo scialpinismo. Leggero e versatile ha tutte le carte in regola per chi è alla ricerca di uno zaino completo a un prezzo ragionevole.Il Ferrino Rutor in azioneCaratteristiche tecniche del Ferrino Rutor 30Capienza: 25 L + 5 L (sulla tasca superiore)Tessuti in Diamond HD 210®Carico verticaleTasca superiore estensibile e amovibile2 porta piccozze, 2 portasci (frontale e laterale), daisy chain porta materiali2 tasche interne separabili1 tasca superiore completa di gancio portachiaviPredisposizione sistema di idratazioneFascia ventrale con tasca accessori + porta materialiFischietto integrato nello spallaccioNastri frontali addizionali amovibili per trasporto ciaspole o snowboardNastri di compressione lateraliSistema portacasco (retina non inclusa)Peso: 780 g (650 g senza tasca superiore)Link al produttoreDettaglio delle modalità di fissaggio del cascoModalità di testHo utilizzato lo zaino durante le gite di scialpinismo sulle montagne di casa: le Dolomiti di Brenta, il Lagorai e qualche uscita in territorio Sudtirolese.&nbsp;Le gite si sono svolte con dislivelli compresi tra i 700 e i 1400 metri e la quota indicativamente tra i 1500 e i 3000 metri. Il meteo è stato vario, passando dalla giornata soleggiata alla nevicata copiosa.Il Ferrino Rutor durante le risaliteLa prova sul campo del Ferrino Rutor 30VersatilitàFerrino Rutor è riuscito in maniera intelligente a coniugare il meglio di entrambe le categorie; è allo stesso tempo leggero ed estremamente versatile. Questo grazie a numerosi scomparti, alla tasca superiore facilmente separabile e ai sistemi di trasporto del carico; in particolare dell’attrezzatura invernale come sci, ciaspole o ramponi (per i quali lo zaino prevede persino una tasca dedicata). Dettaglio delle fibbie di separazione della tasca superioreFondamentalmente lo potremmo definire uno zaino due in uno; si tratta di un Rutor 25 a cui sono stati aggiunti, in maniera ingegnosa (ma perfezionabile), 5 litri. Infatti la tasca superiore, una volta tolta, rivela uno zaino dalla forma squadrata con un’apertura a zip e carico dall’alto. Tuttavia se l’uscita in programma richiede maggior attrezzatura e vestiario, la tasca superiore e le cinghie regolabili consentono di portare il volume complessivo a 30 litri, forse qualcosina di più addirittura paragonandolo a modelli analoghi.Il modello è disponibile in due colori: il classico grigio Ferrino o un bel giallo vivo a contrasto con cuciture e portamateriali rossi; sicuramente la scelta per chi vuole essere ben riconoscibile sul manto bianco. Lo zaino è dotato inoltre del riflettore Recco integrato.Il sistema “Recco” dello zainoChiusuraLa chiusura del Ferrino Rutor avviene in due modi, a seconda che si stia utilizzando la tasca superiore o si sia optato per il “volume inferiore”.Nel primo caso abbiamo una fettuccia con un gancio in metallo che viene inserita in un asola del cappuccio, mentre nel secondo caso viene utilizzata una zip bidirezionale davvero molto scorrevole. Lateralmente sono presenti due cinghie compressive dotate di clip che permettono di compattare ulteriormente la parte alta dello zaino, fungendo al contempo quale fermo qualora si optasse per il trasporto degli sci “a capannina”.Le fibbie laterali per il fissaggio degli sciSchienaleNello studio dello schienale del Rutor l’Azienda ha lavorato molto sulla ricerca della leggerezza, dell’ergonomia e della traspirabilità. Il materiale utilizzato presenta una struttura a nido d’ape che si adatta perfettamente alla corporatura, mentre gli spallacci - pur di spessore e superficie ridotti - consentono un’ottima libertà di movimento senza pregiudicare la stabilità in discesa. Insomma, sembra uno zaino meno ingombrante di quanto non sia. Lo schienale è realizzato in tessuto mesh “Interlock” dalla maglia molto fine che consente una buona traspirazione.Dettaglio dello schienale traspiranteAnche la fascia a vita ha la stessa struttura ed è munita di un anello porta-materiale e di una tasca con chiusura a zip. Purtroppo quest’ultima però risulta troppo piccola per contenere uno smartphone di ultima generazione sebbene vi si possano riporre guanti leggeri, buff e crema solare e altri piccoli oggetti.RegolazioniLa regolazione ottimale nel complesso è facile da trovare grazie all’assenza di strutture rigide e all’ottimo schienale. Durante le varie gite di questo inverno mi ha colpito come gli spallacci consentano un’ottima libertà di movimento senza però dare quella fastidiosa sensazione di “taglio” sulla pelle, tipica dei tessuti poco imbottiti. Una piccola pecca: mancano le cinghie di stabilizzazione e quindi si rende necessario caricare in maniera oculata lo zaino; lo schienale deve aderire perfettamente alla schiena per evitare fastidiose perdite di equilibrio.Gli spallacci ergonomici del RutorTascheTasca porta-cordaQuando ho iniziato a testare il Ferrino Rutor è stata la prima cosa che ho notato: quella piccola tasca inferiore con apertura laterale dedicata allo stivaggio della corda (che ha un’uscita dedicata con occhiello sul lato opposto chiuso da una piccola zip) o dei ramponi/rampant. Dettaglio della tasca portacordaA chi non è capitato durante gli ultimi metri di ascesa sci ai piedi, di dover calzare i ramponi o i rampant per poter avanzare su uno strato di neve ghiacciata dal vento? E allora giù lo zaino dalle spalle, si apre, si cerca in mezzo alla giacca, alla thermos e puntualmente li troviamo sul fondo. Durante le uscite di scialpinismo ho davvero apprezzato questa caratteristica che consente di avere sempre a portata di mano questa attrezzatura, mantenendo comunque la possibilità di aprire la zip che separa questo scompartimento dalla tasca principale per poter creare uno spazio di stivaggio unico.Dettaglio della tasca inferiore porta-ramponiDettaglio della tasca interna passante munita di zipTasca superioreNella tasca superiore è presente uno scompartimento, chiuso con il velcro e dotato del foro passante verso l’esterno, nel quale è possibile riporre il camelbak e agganciarlo all’apposita clip.Dettaglio della tasca dedicata al sistema di idratazioneScompartimento per kit di autosoccorso in valangaOvviamente, essendo uno zaino dedicato principalmente all’attività scialpinistica, il Ferrino Rutor è dotato di uno scompartimento dedicato all’attrezzatura di emergenza come pala e sonda situata frontalmente.Dettaglio della tasca per l’attrezzatura di emergenza in azioneLa tasca è facilmente raggiungibile anche se, durante le simulazioni di ricerca travolti ho notato come l’apertura sia limitata dalle cinghie di compressione, rendendo quindi necessario sganciarle per poter accedere al contenuto in maniera immediata. Inoltre non ho particolarmente apprezzato le modalità di fissaggio del manico della pala e della sonda che avvengono tramite due lembi di velcro. In un contesto di emergenza e con i guanti togliere l’attrezzatura può far perdere secondi preziosi. Attenzione inoltre alla lunghezza della vostra sonda una volta ripiegata, la mia (Mammut Probe 240) una volta riposta occupa l’intera altezza dello zaino, andando così a rendere un po’ difficoltosa la chiusura della zip.Dettaglio della tasca per l’attrezzatura di emergenzaAltre tascheCompletano il corredo la tasca sulla cintura lombare, le due taschine a rete presenti sugli spallacci e la tasca superiore posta subito dietro alla maniglia superiore e munita di gancio portachiavi, molto utile per riporre il cellulare e altri piccoli oggetti e, con un po’ di contorsionismo, raggiungibile anche con lo zaino in spalla.&nbsp;Dettaglio del Rutor durante la discesaUna piccola osservazione sulla tasca superiore separabile: pur essendo dotata di una zip sul lato superiore, una volta agganciata allo zaino - specie se questo non è a pieno carico - non aderisce perfettamente, tendendo sempre a cascare da uno dei due lati. Può comunque essere utilizzata per portare il casco inserendolo tra la tasca stessa e il corpo zaino come nella foto.Modalità innovative per il trasporto del cascoAccessori per corda, piccozze e portasciLa corda, oltre alla soluzione della tasca inferiore di cui si parlava sopra, può trovare posto anche a cavallo del top e può essere bloccata oltre che dalla fettuccia centrale anche dai due lacci porta sci laterali.Dettaglio della fibbia porta-cordaTecnicamente lo zaino dispone di due porta-picche inserendo le punte nelle asole apposite di cui una funge, mediante regolazione, anche come passante inferiore per il fissaggio trasversale dello sci. Questi ultimi possono essere fissati anche a “capannina” sui lati dello zaino grazie alle apposite fettucce previste.Il fissaggio per la piccozzaA proposito di fettucce, qualora foste degli appassionati ciaspolatori Ferrino ha pensato anche a voi, fornendo delle fettucce dalla lunghezza maggiorata che consentono di fissare le ciaspole sul dorso dello zaino in maniera sicura ed intuitiva. Modalità di fissaggio diagonale degli sci - fettuccia inferioreCompletano il quadro una Daisy Chain che corre sul dorso dello zaino, un anello portamateriale sul fascione lombare e 4 asole per il fissaggio del casco tramite l’apposita rete che, però, viene venduta separatamente (peccato).Modalità di fissaggio diagonale degli sci - fettuccia superioreCapienza e carico del Ferrino Rutor 30La possibilità di variare il volume di carico passando dai 25 ai 30 litri fa del Rutor uno zaino versatile che, a seconda delle occasioni, può passare dalla gita veloce al tour di più giorni (pur senza esagerare con l’attrezzatura). Durante alcune uscite a pieno carico ho potuto notare come la mancanza di uno schienale “strutturato” (come invece avviene in altri zaini che utilizzo quali i modelli Ascent di Ortovox o Descent di Lowe Alpine) compromette in maniera sensibile il comfort, creando degli spazi vuoti nella zona degli spallacci. Anomalia che si sarebbe potuta probabilmente risolvere con delle cinghie di stabilizzazione del carico.Dettaglio della tasca superiore separabileImpermeabilitàUno dei punti che mi ha stupito durante le uscite: pensavo che la struttura leggera mostrasse alcuni limiti e pertanto avevo sempre con me un rain cover. Invece in una giornata di inizio stagione, sotto una copiosa nevicata, al momento di tirare fuori il piumino mi sono sorpreso di trovare l’interno completamente asciutto. Ok certo, non mettetelo sotto il diluvio torrenziale o sotto la neve umida, mostrerà sicuramente dei limiti.[mr-cta label=""Vai alle recensioni!"" url=""https://mountainreview.it/recensioni/di-attrezzatura/per-scialpinismo/""]Stai cercando altri prodotti e attrezzatura per lo scialpinismo?[/mr-cta]Consigliato perIl Ferrino Rutor 30 (o meglio 25+5) è lo zaino da scialpinismo che si distingue in questo vasto panorama grazie alla sua leggerezza, quasi a livelli racing, senza per forza dover rinunciare ad alcuni accorgimenti che lo rendono versatile. Durante le varie uscite che ho affrontato sci ai piedi ne ho apprezzato la capacità di stivaggio e la modularità anche se inizialmente non è stato immediato trovare, specie a pieno carico, un corretto bilanciamento dei pesi. Risulta molto comodo nella versione “ridotta” a 25 litri grazie all’accesso immediato ai vari scompartimenti (anche se forse un accesso laterale o dallo schienale avrebbe consentito maggiore fruibilità).Il suo ambiente naturale sono le gite dove il dislivello inizia ad essere importante, in modo da poter risparmiare peso per avere più gamba e godersi appieno la discesa.Vedremo col tempo se la struttura leggera comprometterà le cuciture e le plastiche utilizzate nei vari ganci e passanti, forse l'unico vero dubbio che mi rimane alla fine di questo test. Insomma uno zaino completo, a tratti innovativo e a un prezzo ragionevole.[prezzo-link link=""https://mountainreview.it/vai/zaino-ferrino-rutor-30/""]"
7494,"Ternua Stowe","PremessaTernua è una marca spagnola che fa largo utilizzo di materiali riciclati e sostenibili. In particolare, il prodotto da me provato è certificato Bluesign.I pantaloni Stowe, di Ternua in una escursione estiva con nebbia e pioggia fine.Caratteristiche tecniche dei pantaloni Ternua StowePolyamide, Polyestere ed Elastane 100% riciclatoTecnologia Shellstretch e Termo RoubaixPeso: 345 g (taglia M)Per quanto riguarda le attività consigliate e i benefit tecnici, Ternua li indica come pantaloni adatti in particolare al trekking e allo scialpinismo, con forti capacità di asciugatura e traspirabilità.I Ternua Stowe alla prova bilancia.I pantaloni pesano esattamente 345 g. (taglia M), quindi sono abbastanza leggeri. Hanno buone rifiniture. La cintura in vita è elastica e può essere aggiustata alla propria taglia grazie a un comodo morsetto. Le cuciture sembrano tenere bene e a non sfilacciarsi dopo diversi utilizzi e anche le cerniere funzionano fluidamente e senza incepparsi.Un aspetto importante è quello della sostenibilità ambientale: i pantaloni Ternua Stowe sono certificati Bluesign, un riconoscimento che attesta la tracciabilità dei materiali e il basso impatto ambientale dei processi produttivi.Dettaglio del tessuto elasticizzato a fine gambaDettaglio del logo catarifrangente.Dettaglio del tessuto rinforzato sul ginocchio.La cerniera sulla caviglia. I Ternua si adattano molto bene all’uso sia con scarponi che con scarpe più leggere.Dettaglio del morsetto che stringe l’elastico posto in vita.Modalità di testHo provato i pantaloni Ternua Stowe durante escursioni di trekking estive in media montagna e durante due escursioni invernali, di cui una di scialpinismo. Le temperature durante i miei test sono sempre state piuttosto miti (tra i 25 e i 5 gradi centigradi circa) e non sono mai incappato in situazioni di freddo intenso.Ho anche testato la mobilità offerta dal prodotto durante delle sessioni di arrampicata indoor.I Ternua fotografati su un colletto di quota medio-bassa, mentre una prima neve imbianca i Pirenei nella zona vicino a Bagnères-de-Luchon.La prova sul campo dei pantaloni Ternua StoweIl tessuto è morbido e piacevole al contatto con la pelle. Gli inserti catarifrangenti laterali possono risultare utili per le partenze in notturna. La qualità costruttiva e dei materiali è confermata dall’assenza di usura dopo le varie uscite di test.A livello funzionale l’unica pecca dei pantaloni Ternua Stowe è data dalla sola tasca presente: piccola e non adatta ad ospitare uno smartphone dal display medio-grande.Foto della unica tasca presente sui pantaloni, posta sul retro e delle dimensioni di un cellulare.TrekkingLa traspirabilità è buona: anche nei momenti più caldi, durante l’estate, il sudore si è sempre asciugato velocemente. Nelle uscite di trekking invernale poi si sono rivelati perfetti, assicurando il giusto calore quando serve, nelle innevate vallate ombrose o all’ombra dei boschi. In quanto a isolamento termico i pantaloni si sono rivelati quella via di mezzo che mi mancava: non troppo freddi e non troppo caldi. L’ottima vestibilità me li ha resi piacevoli da indossare anche dopo diverse ore di cammino.[mr-cta label=""Vai alle recensioni!"" url=""https://mountainreview.it/recensioni-attrezzatura/escursionismo/""]Stai cercando prodotti e attrezzatura per l’escursionismo?[/mr-cta]ScialpinismoPremetto che non sono una persona freddolosa e generalmente tendo a vestirmi meno del necessario. Testati salendo una cima a metà dicembre, durante una giornata di sole e temperature miti, i pantaloni Ternua Stowe si sono rivelati molto funzionali. In situazioni in cui non è previsto freddo intenso, offrono un buon compromesso tra isolamento termico, leggerezza e traspirabilità e per questo motivo sicuramente li preferirò ad altri pantaloni più pesanti per gite di scialpinismo primaverile.Facendo sci-alpinismo questi pantaloni hanno dato il meglio di sé.Le cavigliere, con cerniere aperte, sono abbastanza elastiche da poter avvolgere uno scarpone da sci.[mr-cta label=""Vai alle recensioni!"" url=""https://mountainreview.it/recensioni-attrezzatura/scialpinismo/""]Stai cercando prodotti e attrezzatura per lo scialpinismo?[/mr-cta]ArrampicataHo anche testato la libertà di movimento dei pantaloni Ternua Stowe arrampicando in palestra e ne sono rimasto positivamente colpito. La gamba si riesce a sollevare comodamente fin quasi al petto e il tessuto elasticizzato segue il movimento senza opporre resistenza. Li userò senz’altro per arrampicate in climi medio-freddi o anche per vie ferrate ed escursioni con passaggi più alpinistici.Test dei pantaloni in arrampicata indoor.Dettaglio del ginocchio piegato.[mr-cta label=""Vai alle recensioni!"" url=""https://mountainreview.it/recensioni-attrezzatura/arrampicata/""]Stai cercando prodotti e attrezzatura per l’arrampicata?[/mr-cta]Vestibilità dei pantaloni Ternua StoweSono alto 1,68 cm e sono abbastanza magro e di solito indosso una M per i pantaloni, che tuttavia mi risultano sempre un po’ troppo lunghi di gamba. I pantaloni Ternua Stowa invece mi sono calzati a pennello, anche in lunghezza, garantendomi un’ottima vestibilità.Consigliati perConsiglio i pantaloni Ternua Stowe a chi vuole un pantalone da media montagna versatile, da utilizzare in diversi contesti, con clima variabile e moderatamente freddo.Quindi ottimi per trekking nelle mezze stagioni o scialpinismo e ciaspole nelle giornate meno fredde e ventose. In quanto a isolamento termico, si sono rivelati quella via di mezzo che mi mancava: non troppo freddi e non troppo caldi.Non sono invece adatti per temperature particolarmente rigide.Ottima soluzione anche per chi, come consumatore, vuole esercitare una scelta ecologicamente sensibile.[prezzo-link prezzo=""169,95 (listino)""]"
7594,"Blue Ice Harfang","PremessaI ramponi Blue Ice Harfang sono il nuovo modello da scialpinismo presentati dall’azienda di Chamonix nata nel 2008.Ammetto di essere un affezionato di questa marca: ho comprato nel 2013 il loro zaino da alpinismo Warthog 26 e da quel momento è diventato il mio compagno fidato di scalate e giri a piedi. Dopo gli zaini, Blue Ice ha iniziato a produrre picche leggere da scialpinismo e alpinismo. Dopo sono arrivati i ramponi e per ultime sono uscite le viti da ghiaccio. Lo sviluppo di questa parte “hardware” è seguita negli uffici Blue Ice US di Salt Lake city.I ramponi Blue Ice Harfang (civetta in francese) sono stati presentati a inizio 2021 alla stampa e sono disponibili sul mercato da settembre 2021. E' notizia di oggi che siano stati anche selezionati tra i miglior prodotti ISPO Award 2022.In questa recensione presentiamo il modello automatico, ma a breve uscirà anche il modello semi-automatico.Caratteristiche tecnichePeso 222 g/rampone - totale 444 g (sul sito dichiarano 419 g) con antizoccolo montato10 punteCertificazioni CE EN 893, UIAA 153Taglie: dal 35 al 474 punte anteriori in acciaio Cr-Mo6 punte in alluminioFettuccia di connessione in UHMWPE (Ultra High Molecular Weight PoliEthilene)Aggancio automaticoNon appena si apre la piccola confezione, si apprezza subito la compattezza dei ramponi. Una volta distesi sono davvero belli, il tenuo colore celeste unito al bianco della fettuccia esalta la leggerezza del design.I ramponi Blue Ice Harfang sono stati progettati per essere i ramponi automatici più leggeri e compatti disponibili sul mercato per utilizzo scialpinistico o alpinistico leggero, senza rinunciare alla resistenza meccanica.Confrontandoli con i Petzl Irvis Hybrid gli Harfang sono più leggeri, i Petz fanno 540 g. Se prendiamo in confronto il Camp Skymo Race tutto in alluminio, questo fa 425 g , la coppia , ma è in alluminio e senza antizoccolo.Da questi confronti si capisce che l'obiettivo di essere il rampone più leggero sul mercato pare decisamente centrato dagli Harfang di Blue Ice.Come sono fattiIl rampone è costituito da tre gruppi di punte connesse da una fettuccia di 40 mm in UHMWPE (in pratica Dynema). Questa è la caratteristica più appariscente dei ramponi Blue Ice Harfang e che li contraddistingue dai Petzl che usano invece due cordini sempre di Dynema. La fettuccia così larga e spessa è stabile in mano e facilita fin da subito la calzata dei ramponi.Pronti per le regolazioni. Notare l’antizoccolo posizionato sulle tre file di punte.Le quattro punte anteriori sono in acciaio Cr-Mo, ovvero lo stesso acciaio di tutti i ramponi da ghiaccio o misto. Spessore e forma di queste punte sono identiche a quelle di un Grivel G12, per citare uno dei ramponi più popolari. Dietro a queste c'è una piccola sorpresa: le due punte in alluminio sono regolabili in posizione lungo la fettuccia. Ognuno può scegliere la posizione più adatta alle sue esigenze.Infine si trovano le quattro punte posteriori, sempre in alluminio e con la talloniera regolabile. La talloniera va in battuta contro lo scarpone tramite un cordino di acciaio, invece che usare il tondino di acciaio come i ramponi tradizionali. Anche questa è una scelta per ridurre il peso.TallonieraNotare il filo di tensionamento della leva della talloniera.Infine la talloniera viene assicurata allo scarpone tramite una fettuccia nera, che ha un aggancio per agevolare la chiusura attorno allo scarpone, avendo poi già la fettuccia passata nelle fibbie per metterla in tensione.Tutte e tre le serie di punte sono dotate di antizoccolo rimovibile.RegolazioneNon appena si prendono in mano i ramponi Blue Ice Harfang per regolarli si scopre una cosa davvero distintiva: non c'è indicazione di destra o sinistra, ovvero vanno bene su entrambi i lati. Questa è una cosa molto comoda quando si deve indossarli perché qualsiasi rampone che prendiamo in mano va bene e si risparmiano secondi preziosi. Questa peculiarità, insieme al peso piuma, me li fa vedere bene anche in gare di scialpinismo.Attenzione però: questo è un rampone che bisogna regolare per bene a casa. Appena si prova ad adattarlo ai propri scarponi si capisce che ciò non può essere fatto in ambiente.Per regolare gli Harfang è molto utile questo video di Blue Ice.Sulle punte anteriori si ha la possibilità anche di posizionare l'archetto su due diversi fori, per portare le punte più avanti o indietro. Questa regolazione non è in genere presente su ramponi da skialp. Il vero problema è che io ho provato in tutti i modi a spostare l'archetto, ma è davvero troppo duro. Per me rimane comunque un optional non essenziale.La fettuccia bianca è girata attorno alla fibbia della talloniera come su un imbrago old-school. Per regolare la lunghezza si apre il primo giro di fettuccia e si porta la talloniera verso la fine della suola stando a 1 cm abbondante da essa. Questo per compensare l'allungamento della fettuccia. Questa parte di lavoro va fatta con molta attenzione, verificando che la fettuccia sia bene in sede nelle punte anteriori.A differenza di un rampone tradizionale sulla fettuccia mancano dei ""fori"" di riferimento per copiare la regolazione di un rampone sull'altro. Questo a rimarcare il fatto che questa operazione va fatta davvero in anticipo.Ora si regola la tensione della talloniera come al solito agendo sulla vite in cima ad essa, in modo che quando chiudiamo la talloniera, questa dia un bel colpo secco sullo scarpone.A questo punto possiamo regolare la posizione della fila di due punte intermedie. Onestamente questa è un'opzione nuova che generalmente non si ha. A detta di Blue Ice questa opzione permette di adattare meglio queste punte alla dimensione degli scarponi. Ma devo dire che alla fine dopo un paio di uscite ho visto che la posizione per me migliore è con le punte tutte avanti, vicine a quelle di acciaio. Questo anche se ho uno scarpone da 27.5, non piccolo.Per regolare queste punte si svita la plastica di antizoccolo e si fanno slittare le punte avanti o indietro. La fettuccia non è così morbida e questa regolazione prende davvero molto tempo. Ci vuole un po' di forza delle dita, specialmente se la fettuccia ha preso per bene la forma della precedente regolazione. Nel rimontare la plastica con le viti consiglio di aggiungere una goccia di frena-filetti di forza media, in questo modo si è più sicuri di non perdere queste piccole viti.Una volta regolati i ramponi si possono richiudere nel loro pratico sacchetto-custodia: le dimensioni sono davvero compatte.Modalità di testHo provato questo rampone nelle gite di scialpinismo di inizio stagione, dove ho trovato delle condizioni in cui i ramponi sono davvero serviti, per superare delle crestine e arrivare in vetta.La prova sul campo dei ramponi Blue Ice HarfangCome anticipato la cosa più comoda è che li si indossa al primo colpo senza cercare destra o sinistra. Molto comodo.Con i guanti però la fettuccia di sicurezza è un po' troppo morbida e il gancetto è un po' piccolo per riuscire ad agganciarlo. Bisogna togliersi i guanti. Una volta agganciata si riesce a mettere comunque bene in tensione. Avrei preferito una fettuccia un po' più spessa e rigida per rendere tutto più agevole.Una volta indossati, i ramponi fanno perfettamente il loro lavoro e non sono impensieriti da passaggi di ghiaccio duro o roccia. Sono molto stabili e l'anti-zoccolo funziona egregiamente.Onestamente non ho utilizzato l'opzione di tenere i ramponi sulla cintura dello zaino, così da averli subito disponibili. Quando servono i ramponi alla fine spesso servono anche il casco e la piccozza, per cui lo zaino comunque viene tolto dalle spalle. Ma è una possibilità in più, che può essere comoda.Nei prossimi mesi verificherò la tenuta nel tempo della fettuccia, che oggettivamente rimane l’”anello” più debole di questo rampone molto innovativo.Consigliato perI Blue Ice Harfang sono consigliati per tutti gli alpinisti e scialpinisti alla ricerca di ramponi leggeri e affidabili, grazie alle quattro punte anteriori in acciaio. Senza l'antizoccolo diventano i ramponi da scialpinismo più leggeri sul mercato e, grazie anche alla rapidità di montaggio, adatti anche a gare di scialpinismo. Rapporto qualità/prezzo a mio parere molto convincente.[prezzo-link link=""https://mountainreview.it/vai/blue-ice-harfang-3/""]"
7739,"K2 Talkback 88","PremessaI K2 Talkback sono uno dei modelli di punta della marca americana per le donne che fanno scialpinismo. Disponibili sul mercato in tre fasce di larghezza: 84, 88 e 96 mm, appartengono alla categoria ""light"" del mercato (si veda in proposito la nostra guida sugli sci da scialpinismo). In questa prima parte di stagione, ho avuto modo di provare i Talkback della larghezza intermedia.Caratteristiche tecniche dei K2 Talkback 88Larghezza al centro: 88 mmDimensioni: 121-88-109 mmRaggio: 16 m (per lunghezza 160 cm)Peso (singolo sci): 1154 g per 160 cmI K2 Talkback sono sci da scialpinismo classificati come all-terrain, adatti a chi ha bisogno di un unico sci che vada bene in ogni condizione. Si presentano con camber pronunciato al centro e con una punta che si solleva gradualmente dando allo sci un leggero rocker anteriore, mancante invece sulla coda.Profilo degli sciGli sci sono costruiti con legno di Paulownia Tour Lite, con due strati di rinforzo in carbonio (Carbon Overdrive) e titanal (a dispetto del nome una lega di alluminio) nella parte sotto lo scarpone.&nbsp;Nel caso si opti per pelli K2 (che sono praticamente le Pomoca Climb), queste si agganciano su due fori, uno in punta ed uno in coda. Il sistema di aggancio è chiamato da K2 Skin Grommets.Costruzione e profilo degli sci secondo catalogoModalità del testHo usato i K2 Talkback con attacchi Marker Alpinist 9 e scarponi Tecnica Zero G Scout W. Le pelli montate sono K2, specifiche per gli sci Talkback da 88 mm al centro.Gli sci sono stati utilizzati per&nbsp; gite di sci alpinismo con dislivelli fino a 1200 m e per un’uscita in pista.La prova sul campo dei K2 TalkbackIn salita con le pelliCome tutti gli sci medio-stretti, i K2 Talkback lavorano bene in salita, perché si riesce facilmente ad adattarli alla pendenza del pendio e fare buona presa con le pelli. Sono sci leggeri rispetto ad altri modelli di sci da scialpinismo e per questo sono ottimi anche per le uscite lunghe. Il modello da me testato era un po’ corto rispetto alla mia altezza e per questo le inversioni risultavano molto semplici e lo sci era stabile anche sul ripido.Comportamento in discesaTenendo conto che lo sci era un po’ corto per me e che sono abituata a sci più larghi, ho trovato i K2 Talkback leggermente difficili da utilizzare in discesa. Tuttavia, in generale, le mie impressioni sono:Polvere: lo sci galleggia discretamente grazie alla punta più larga, ma il camber pronunciato lavora in maniera opposta rendendo difficile il galleggiamento. Non lo userei per uscite di freeride o per giorni con polvere che arriva fino al ginocchio.Gli sci K2 Talkback in polvereZoom sul camberNeve dura/ghiacciata: il loro ambiente! I K2 Talkback lavorano molto bene su questo tipo di neve, permettendo di far sempre belle curve con ottima presa delle lamine. In pista vanno bene e il camber pronunciato offre un bel pop in uscita curva.Neve umida/bagnata: non testataNeve primaverile: non testataCrosta: una sola volta mi sono trovata a sciare con i K2 Talkback sulla crosta. Lo sci ( e la sciatrice) non hanno performato al massimo. La ridotta lunghezza dello sci ha sicuramente reso tutto più difficile.LunghezzaSono alta 165cm e solitamente mi trovo meglio a sciare con sci più lunghi di me di 5-10cm. I K2 Talkback provati, invece, avevano lunghezza 160cm quindi un po’ corti per il mio modo di sciare perchè preferisco la velocità con grandi curve larghe. Sul sito K2 sono suggerite le lunghezze degli sci a seconda del livello dello sciatore: per chi ha un buon livello e preferisce una sciata aggressiva meglio prendere uno sci più lungo. Ad esempio, per il mio peso ed altezza K2&nbsp; suggerisce uno sci lungo 170cm. Se invece si predilige una sciata più tecnica o uno sci corto per il ripido, la lunghezza suggerita da K2, nel mio caso, è 160cm.Consigliati perI K2 Talkback sono consigliati per coloro che cercano uno sci unico con un buon rapporto qualità/ prezzo e che performi al meglio su nevi dure o primaverili. Adatto anche in pista.[prezzo-link link=""https://mountainreview.it/vai/k2-talkback-88/""]"
7863,"Tecnica Zero G Tour Scout W","""Lo spirito della collezione Zero G è rimanere fedele alle nostre radici alpine. Facciamo quello che facciamo perché, prima di tutto, noi siamo sciatori. La pluripremiata serie Zero G offre il livello di performance in discesa richiesto dagli sciatori più esperti, andando oltre ciò che uno scarpone leggero può fare"" dal sito Tecnica Blizzard.Gli scarponi Tecnica Zero G Tour Scout W sono la versione top da donna della collezione Zero G.Caratteristiche Tecniche dei Tecnica Zero G Tour Scout WScarpone da ski-touring4 ganciFlex 115Scafo in GrilamidGambetto in poliuretanoAngolo camminata 55°Scarpetta interna Light Fit Liner impermeabile con ripetitore Recco integratoPeso 1275 g (1055 scafo, 220 g scarpetta)[link-produttore link=""https://www.blizzard-tecnica.com/it/it/women/ski-boots/touring/zero-g-ski-boots/zero-g-tour-scout-w""]DesignIl design dello Zero G è basato sulla chiusura a lembi, quella classica dello sci alpino: il gambetto è dotato di due lembi trasversali che abbracciano la tibia e si chiudono attorno ad essa. Questa costruzione nel mondo scialpinismo non è spesso usata perché non consente un'agevole calzata e soprattutto non offre un'ampia oscillazione del gambetto. Ma vedremo come questi limiti sono stati superati.Scafo del Tecnica Zero GLo scafo degli Zero G Tour Scout W è stampato in Grilamid. Questo è un nylon (poliammide) ed è il materiale di elezione degli scarponi da scialpinismo: leggero, resistente, insensibile allo stress-cracking. Ha inoltre ottima stabilità termica, così da poterlo indossare abbastanza facilmente anche a basse temperature.&nbsp;Lo scafo incorpora la tecnologia C.A.S. (Custom Adaptive Shape). In pratica nello scafo sono predisposte apposite aree a spessore/porosità differenziata, che possono essere scaldate e deformate, oppure molate, per consentire ai tecnici di adattare lo scarpone precisamente al piede della sciatrice. Questo tipo di adattamento è spesso eseguito su scarponi per pista, ma non è in genere fattibile per gli scarponi da skialp visto che gli scafi hanno spessori molto ""tirati"" per ridurre il peso. Questo è una possibilità da tenere in gran conto per chi ha piedi con forma ""difficile"".La forma dello scafo è secondo Tecnica una forma media, ovvero né stretta né larga.Lo scafo nella parte del collo del piede ha un lembo in plastica nera più morbida, in maniera da agevolare la calzata. Questa soluzione è stata denominata Quick Instep e funziona perfettamente.GambettoIl gambetto dello scarpone è in poliuretano, che come si diceva è il materiale di selezione degli scarponi da pista: alta resistenza meccanica e ottima rigidità lo rendono perfetto per questo uso. Un peccato che per la clientela femminile non viene offerto il gambetto in carbonio, probabilmente perché non è vista la necessità di dare un gambetto con flex 130. Ma un modello con materiale più ""prezioso"" sarebbe auspicabile anche per le scialpiniste.Il gambetto è articolato sullo scafo tramite classica vite pivot, senza possibilità di regolazione del canting. Questo snodo nella parte interna è coperta da un sottile adesivo, per fare in modo che i suoi bordi taglienti non danneggino la scarpetta interna. Ma questa protezione sia sui miei scarponi che di altri dopo poche uscite si è staccata, così che le scarpette sono state un po' segnate. Ho sistemato incollando un pezzo di nastro di alluminio adesivo (oppure si può usare nastro americano). Questo è l'unico difetto che ho trovato su questi scarponi.Il gambetto ha 55° di oscillazione in modalità camminata. Per un 4 ganci è ottimo. Modelli più leggeri e più votati alla salita arrivano e superano i 65°. Ma questo valore è sorprendente perché ottenuto su uno scarpone a design tradizionale, che poco si presta a lasciare che il gambetto abbia una così ampia oscillazione.ChiusuraLo scarpone è chiuso da 4 ganci classici in alluminio-magnesio e da uno strap superiore, che si chiude velocemente e quando è chiuso blocca perfettamente la tibia per la discesa.Interessante notare che nel piede le leve sono contrapposte, così da ridurre al minimo la possibilità di sgancio contemporaneo delle due leve. Cosa che può capitare soprattutto sciando su crosta.Flex e peso dei Tecnica Zero GIl flex garantito dal pacchetto scafo, gambetto e ganci arriva a 115 che è ottimo per questo tipo di scarponi. Ma che come è indicato anche sul sito di Tecnica rende questo scarpone ideale per sciatrici medio-esperte.Il peso dello scarpone in taglia 24.5 senza scarpetta è 1055 g. Con questa si arriva a 1275 g, che in rapporto al flex e alle prestazioni offerte è un ottimo risultato.Modalità Walk/SkiLa transizione dalla modalità camminata alla modalità discesa è guidata da una leva esterna. Questa leva combina di fatto due tecnologie: il classico aggancio inferiore sullo scafo, che si trova nella quasi totalità degli scarponi da scialpinismo, associato al blocco che entra nel gambetto tipico di Dynafit. Si vocifera che tutto è nato dalla combinazione di due progettisti entrambi convinti che il loro sistema di blocco fosse il migliore... alla fine li hanno messi tutti e due per non fare torto a nessuno.Poiché il gancio di blocco in ski è praticamente un sistema di sicurezza, avere due blocchi indipendenti invece di uno è una sicurezza aggiuntiva nel caso uno dei due ceda.https://youtu.be/y2aBj6ua0cILa leva di chiusura in modalità ""ski""Leva per la transizione di modalitàInserti e suolaDa non dimenticare che lo scarpone è dotato di inserti per attacchino originali Dynafit.La suola infine: dual density di Vibram. Lievemente incurvata per agevolare la rullata in camminata. Ottima presa sul terreno e buona resistenza a usura.Suola in VibramLinerIl liner interno ha il pregio di essere equipaggiato con riflettore Recco. Con i riflettori Recco addosso il detto latino melium abundare quam deficere è da applicare alla lettera. A seconda della posizione di seppellimento un riflettore può diventare più visibile di un altro. Quindi meglio averne due ai piedi, uno in testa e un paio nel mezzo.Il liner è sottile ma caldo, non caldissimo. È protetto da una membrana impermeabile. Volendo sono forniti lacci di chiusura. Personalmente io non li ho mai usati, ma non ho mai avuto sensazione che il piede balli, né in salita né in discesa.Liner con riflettore ReccoModalità di testGli scarponi Tecnica Zero G Tour Scout sono stati testati nelle ultime due stagioni invernali per uscite di scialpinismo per dislivelli fino 2.000m ed uscite di freeride in Dolomiti. Gli scarponi sono stati utilizzati su sci Black Crows Navis Freebird e Orb Freebird dotati di attacchi ATK Raider 12.Gli scarponi Tecnica ZeroG Tour Scout W durante il testLa prova sul campo del Tecnica Zero GLa cosa che mi ha da subito stupito degli scarponi Tecnica Zero G Tour Scout è la loro comodità. Rispetto ai precedenti scarponi da sci che avevo dovuto termoformare ben due volte, gli scarponi Tecnica Zero G si sono adattati sin da subito al mio piede. La termoformatura non è stata neppure necessaria e dopo averli utilizzati non ho mai avuto vesciche ai piedi. Il malleolo e la caviglia trovano tutto lo spazio necessario, senza allo stesso tempo ballare. Anche dal punto di vista termico, non ho mai sofferto di piedi molto freddi.Modalità camminataIn salita la camminata è agevole grazie al grande range di movimento del gambetto ed al peso contenuto. Il sistema di chiusura e lo strap possono essere chiusi al minimo permettendo di avere un piede fermo nello scarpone in salita.La suola Vibram offre un ottimo grip per camminare sulla neve e per risalire pendii un po’ più inclinati. Gli scarponi Tecnica possono essere utilizzati anche con i ramponi, che si montano perfettamente sullo scafo.Modalità discesaIl passaggio dalla modalità camminata alla modalità discesa è molto pratico e veloce: si tira verso il basso il cordino legato alla leva di sblocco, si piega il ginocchio in avanti e lo scarpone si blocca in modalità discesa. Anche con i guanti tutto il passaggio è semplice.Una volta chiuso, lo scarpone è stabile ed abbastanza rigido da affrontare anche le uscite di freeride. I quattro ganci permettono di regolare lo scarpone come si desidera e la strap in sommità si chiude velocemente tirando la fettuccia. Anche qui, è possibile regolare facilmente il tutto usando i guanti.In discesa lo scarpone ti permette di sciare in maniera sicura e potente.&nbsp;Inoltre ti permette di uscire velocemente dalle curve agevolando il movimento della caviglia. Prestazioni sempre al top su ogni tipo di terreno, che sia un pendio aperto poco inclinato che un canale.&nbsp;Calzata dei Tecnica Zero GI miei scarponi Tecnica Zero G Scout sono misura 24.5 (taglia Mondopoint) che corrisponde ad un 38 2/3. Generalmente il mio numero di piedi è 38, quindi gli scarponi sono leggermente più grandi. Gli scarponi Tecnica Zero G Scout presentano un fit medio per sciatrici che hanno un piede nella media e preferiscono una calzata regolare. Nel mio caso non ho mai avuti problemi, pur avendo piedi ""strani"": il sinistro è più corto con collo alto, mentre il destro è più lungo. Anzi fin dal primo momento in negozio ho trovato questi scarponi molto comodi.Consigliati perGli scarponi Tecnica Zero G Scout W sono consigliati per sciatrici medio-esperte che cercano uno scarpone da sci comodo ed allo stesso tempo performante. In salita il peso contenuto permette di affrontare uscite più lunghe e molti metri di dislivello senza appesantire troppo le gambe. La sua stabilità e le sue prestazioni in discesa permettono di sciare in maniera agevole e sicura con curve sempre precise ed uscite veloci.[prezzo-link link=""https://mountainreview.it/vai/tecnica-zero-g-tour-scout-w/""]"
7927,"Climbing Technology Quarzo","Climbing Technology Quarzo è un imbrago leggero pensato principalmente per l’arrampicata sportiva, ma che può dimostrarsi molto confortevole da usare anche in altri ambiti. La scelta di materiali e le soluzioni adottate risultano in un ingombro ridotto ed un peso contenuto, senza lesinare sulla comodità.Caratteristiche tecniche del Climbing Technology QuarzoPeso compreso tra i 290g per la taglia XS e i 370g per la taglia XL. Materiale poliamide / poliestere. Cosciali non regolabili.Modalità di testL’imbrago Climbing Technology Quarzo è stato utilizzato in diverse occasioni tra estate e autunno 2021 in falesia, a fare fessure trad, su vie a più tiri, e in un paio di sessioni di dry tooling.La prova sul campo del Climbing Technology QuarzoPrime impressioniGià prendendo in mano il sacco/retina che lo contiene ci si rende subito conto del peso contenuto (la casa produttrice dice che la taglia L dovrebbe pesare 350 g, mentre la bilancia di casa ne segna 320 g), così come dell’ingombro. Stiamo parlando di un imbrago pensato per la performance sportiva, quindi non ci si deve aspettare che lo si possa tenere interamente in una mano. Detto questo, il Climbing Technology Quarzo risulta molto comprimibile in caso di necessità.Vestibilità del QuarzoPremetto che non ho delle gambe fini come la media delle persone che arrampicano e basta, ma ho trovato i cosciali leggermente al limite (non stretti però) per la mia taglia, mentre la cintura lombare risulta giusta come dimensioni.Porta-materiali e anello di assicurazioneHo apprezzato particolarmente la scelta dei due porta-materiali anteriori più grandi rispetto a quelli posteriori. E’ una costruzione molto comoda senza dubbio per l’arrampicata sportiva, ma devo dire che anche per gli altri utilizzi, quindi con altro materiale come friends e nuts, è risultata una scelta vincente. Basta utilizzare i porta-materiale posteriori solo per la ferraglia che si utilizza di meno (moschettoni per le soste, discensori, ecc ecc) e quelli anteriori hanno tutto lo spazio di cui si ha bisogno. Tutti i porta-materiale, pur non avendo una copertura in plastica, sono fatti in modo da risultare comunque abbastanza rigidi per ogni utilizzo.L’anello di assicurazione del Climbing Technology Quarzo è più stretto della media degli imbraghi fatti per l’arrampicata sportiva. Questo lo rende più leggero e agevola la legatura della corda, ma ovviamente a lungo andare potrebbe risultare in un’usura più veloce. Si tratta di una cosa che comunque finora non ho notato.Il Climbing Technology Quarzo in azioneSembra quasi di non avere nulla addosso, se non fosse per la corda che ci lega all’assicuratore, e i rinvii attaccati ai porta-materiale.La fasciatura della cintura lombare e dei cosciali è comoda e leggera. La sensazione, scalando, è ottima. Poco ingombro, per lasciarci concentrare solo sui gesti che andiamo a fare.Facendo sicura si riscontra la stessa comodità, a patto di non restare troppo tempo appesi. Infatti la cintura non è larghissima (cosa in realtà ottima se si va da primi), per cui a lungo andare potrebbe dare qualche fastidio se si passa molto tempo in sosta.Consigliato perL’utilizzo principale del Climbing Technology Quarzo è senza dubbio l’arrampicata sportiva. Non va disdegnato però per altri utilizzi. L’ho trovato molto funzionale e comodo per fare monotiri trad, ad esempio. Per vie a più tiri potrebbe non risultare comodissimo se si passa molto tempo appesi, vista la cintura lombare non molto larga.[prezzo-link link=""https://mountainreview.it/vai/climbing-technology-quarzo/""]"
8016,"La Sportiva Bushido II GTX","PremessaLe scarpe La Sportiva Bushido II GTX sono state concepite per la performance, senza compromessi: leggere, reattive e con ottima trazione si esprimono al meglio nelle condizioni tipiche dell’inverno. La membrana in GTX non si sente, non ho mai avvertito la sgradevole sensazione di umidità da sudore sui piedi, ho invece affrontato con tranquillità neve, acqua e fango.Caratteristiche tecniche delle La Sportiva Bushido II GTXPeso: 350g (singola scarpa mis. 45)Drop 6mmMembrana: Gore-Tex Invisible FitSuola: Frixion RedIntersuola: EVA a compressione e Stability Control System[link-produttore link=""https://www.lasportiva.com/it""]Modalità di TestHo usato le La Sportiva Bushido II GTX su terreni collinari e su sentieri di media montagna, su fondi duri, fangosi, innevati e accidentati.&nbsp;Ho percorso per la maggior parte delle volte allenamenti di massimo 10/15km, con un lungo di circa 30km.La prova sul campo delle La Sportiva Bushido II GTXDopo aver letto le caratteristiche del prodotto sul sito della casa produttrice, mi aspettavo un modello di scarpe fortemente orientato alla performance su brevi distanze. Appena aperta la scatola, ho capito che le aspettative non sarebbero state deluse. In particolare sono stato sorpreso dalla leggerezza del tutto inattesa considerati i materiali robusti con cui sono realizzate le scarpe.Una volta calzate le scarpe e regolate le stringhe, la sensazione è di perfetta fasciatura del piede. Questa sensazione è favorita essenzialmente da due fattori:La linguetta che, pur essendo molto sottile, garantisce comfort (anche oltre le 4 ore di utilizzo) grazie al materiale che risulta sufficientemente denso e, contemporaneamente, morbido.L’unica nota  è che la linguetta tende a ruotare leggermente verso l’esterno del piede, ma questo non influisce assolutamente sulla comodità Lo scheletro in TPU: Esternamente rispetto alla tomaia è presente uno scheletro in TPU che, oltre a garantire protezione dai possibili ostacoli sui sentieri, si innesta sotto l’intersuola avvolgendo perfettamente il piede. Lo scheletro si estende anche alla conchiglia che risulta così rigida e protettiva.Nonostante la leggerezza non si può certo dire che la Bushido II GTX sia una scarpa poco protettiva: oltre allo scheletro in TPU, è presente un rinforzo in gomma sulla punta del piede sufficientemente rigido per assolvere la sua funzione egregiamente.Suola ed Intersuola La Sportiva Bushido II GTXCredo che la combinazione tra suola ed intersuola sia il vero punto di forza delle Bushido II GTX: La Sportiva ha adottato la suola Frixion Red, dotata di una tassellatura differenziata tra la parte più interna ed il bordo, che permette un’ottima trazione su qualsiasi tipologia di terreno, dall’asciutto al fango, fino alla neve dura. L’intersuola garantisce invece molta reattività rendendo la corsa molto efficiente.Il particolare abbinamento tra scheletro esterno che si innesta tra intersuola e suola, unito ad una bassa altezza da terra, assicura grande stabilità su qualsiasi terreno.Il prezzo da pagare per queste prestazioni in termini di reattività è quello di una scarsa ammortizzazione della calzatura.&nbsp;Sui terreni accidentati non si sentono le sconnessioni del terreno, non provocando quindi dolori alla pianta del piede, tuttavia le sollecitazioni devono essere attutite dal fisico del runner e questo, su distanze medie (nel mio caso oltre i 25km), si sente!Ciò che rende queste scarpe adatte alle condizioni invernali è la membrana in Gore-Tex invisible fit che, unita alla tomaia in mesh traspirante, assicura impermeabilità e, per quanto possibile, l'espulsione del sudore che, con temperature rigide, viene prodotto in quantità inferiori rispetto ai mesi più caldi.CalzataNeutra, tendente allo stretto. Ho il piede abbastanza magro ma, stringendo bene le stringhe riesco a ottenere un'ottima calzata. Sicuramente non adatte a chi ha la pianta larga.Consigliate perSicuramente la La Sportiva Bushido II GTX esprime al meglio il suo potenziale nei brevi trail invernali. Umidità, acqua, neve e fango non sono un problema per chi calza queste scarpe, anzi, è proprio in queste condizioni che emergono i pregi.L'ammortizzazione moderata e l’elevato grado di reattività le rendono adatte a chi è alla ricerca della performance piuttosto che della comodità anche e soprattutto su terreni tecnici. Non le consiglio come scarpe per le lunghe distanze.[prezzo-link link=""https://mountainreview.it/vai/la-sportiva-bushido-ii-gtx/"" prezzo=""175""]"
8061,"Ferrino Lightec 1200 Duvet","Il Ferrino Lightech 1200 Duvet è un sacco letto in piuma d’oca per chi ricerca alte prestazioni in tutte le stagioni senza rinunciare al comfort. Molto leggero e comprimibile, può essere utilizzato in moltissime condizioni e durante uscite di alpinismo, scialpinismo, trekking e traversate di più giorni. È un amico fedele da tenere in macchina o in furgone.Caratteristiche tecniche del Ferrino Lightec 1200Peso: 1150 gTemperatura: +15 / ♀ -4 / ♂ -11 / -30Dimensioni: 215x80x50 - custodia 20x39 cm - compressa 20x36 cmTessuto esterno: 100% Nylon 390T 20DTessuto interno: 100% Nylon 390T 20DImbottitura: Lightec 1200: 650 g down 80/20550 cuin[link-produttore link=""https://www.ferrino.it/shop-it/attrezzatura/sacchiletto-notte/piuma/86703iaa-sacco-lightec-1200-duvet-rds-down.html""]Orange passionModalità di test del Ferrino Lightec 1200Ho testato questo sacco a pelo in pieno inverno, in bivacco, in auto e in furgone a quote variabili dai 1300 ai 2500 m. Le temperature esterne hanno sfiorato i -15° mentre la temperatura interna al furgone (per fare un esempio) sarà stata tra i +4° e i -7°.&nbsp;Il test sul campoIl Lightec 1200 Duvet di Ferrino è un sacco a pelo di alta qualità e dalle performance eccezionali. È il fratello minore del Duvet 1400 (sacco che può essere usato in inverno in tenda a temperature di diversi gradi sotto lo zero), pensato per temperature leggermente più miti ma con un range di comfort molto ampio. Durante il test sono andata un po’ sul conservativo, ma direi che si possa spingere un po’ più al limite e ottenere un ottimo comportamento anche in situazioni più estreme.Prime impressioniLa prima impressione che ho avuto, soprattutto nei termini dell’imbottitura, è quella di un sacco a pelo per medie-alte performance. Non è “cicciotto” come sacchi da -20° ma ad un primo sguardo sembra molto caldo e confortevole. Guardando le misure, mi è sembrato molto grande (non ha taglie) ed ho pensato in caso di una traversata di più giorni avrei preferito portarmi indietro meno materiale e un sacco a pelo che aderisse meglio al mio corpo. Tuttavia usandolo mi sono ricreduta, ma lo vedremo più avanti.Dimensioni e pesoIl sacco a pelo entra molto agilmente nella sua sacca, che con le cinghie riesce a comprimersi abbastanza, non eccessivamente perché è comunque un sacco a pelo con una discreta imbottitura. La forma della custodia è comoda da mettere in zaini di diversi litraggi.Dimensioni della sacca non compressaDimensioni della sacca compressaIl peso dichiarato è di 1150 grammi ma pesandolo risulta superiore di poco (1170). È un peso contenuto ma sul mercato non è fra i più leggeri nello stesso range di temperatura ma in questo caso, si alza di molto il prezzo.Comfort e funzionalità del Ferrino Lightec 1200Il Lightec 1200 ha un rivestimento piacevole al tatto e anche a vedersi da l’impressione di un sacco caldo e confortevole. Io sono alta 158 cm e essendo il sacco lungo più di due metri e largo 80 cm l’ho trovato molto spazioso. Questa caratteristica che inizialmente ho pensato fosse negativa, l’ho trovata molto funzionale perché in caso di temperature estreme ci si può vestire bene o addirittura inserire un secondo sacco a pelo più leggero al suo interno, senza sentirsi stretti e oppressi. Se si è in giro a fare attività in cui i vestiti si bagnano (scialpinismo, alpinismo) c’è abbastanza spazio per dormire con i vestiti che si sono indossati durante la giornata ma che si vogliono tenere al caldo, anche le scarpette degli scarponi da sci, ad esempio.&nbsp;La forma del sacco a pelo è a mummia, tuttavia la forma 3D della parte inferiore permette di allargare le gambe e stare molto comodi.Forma 3DQuesta caratteristica l’ho apprezzata particolarmente perché durante la notte mi capita spesso di muovermi ma soprattutto mi piace dormire a pancia in sotto, con le gambe leggermente divaricate.Inoltre se si fare qualche passo e non si vuole uscire dal sacco, dalla zip inferiore si possono tirare fuori i piedi agilmente. Se poi di notte si sente caldo, la stessa zip permette un buon ricambio d’aria per rinfrescarsi.Zip parte inferioreLa zip è a due vie, utilizzabile sia dall’interno che dall’esterno e si trova nella parte sinistra, se si è dentro al sacco sdraiati a pancia in su. Unica pecca della zip, ma non ho ancora trovato un sacco a pelo in cui non succeda, a volte si inceppa nel tessuto.Al suo interno c’è una seconda barriera per il freddo, che si chiude con un laccetto elastico. Con un sacco così largo se fa molto freddo è bene chiudere anche questa ulteriore protezione, così il calore non si dissipa all’esterno.Seconda barriera internaIl cappuccio l’ho trovato poco aderente, ma credo sia dovuto alla mia taglia e alla mia corporatura.Isolamento termicoCome ho detto, non ho portato questo sacco a pelo al suo limite estremo. Tuttavia a -4, vestita con un pile e la tuta, ho sudato. Ultimamente ho una scarsa resistenza al freddo, ma credo che il sacco a pelo sia addirittura più performante di quanto dichiarato dall’azienda. Trattiene molto bene il calore del corpo e traspira il giusto da non creare umidità al suo interno. Anche a temperature molto basse, il Lightec 1200 resta piuttosto asciutto esternamente. Combinato a un liner o un sacco a pelo estivo diventa un sacco a pelo da bivacco in tenda in inverno.Green policyEssendo la piuma d’oca un materiale di origine animale bisogna stare molto attenti che il suo metodo di raccolta sia cruelty free. Il Lightec 1200 di Ferrino ha la certificazione RDS Responsible Down Standard.Consigliato perConsiglio il sacco a pelo Ferrino Lightec 1200 Duvet a utilizzatori di ogni genere, uomini o donne di diverse taglie e misure. É un sacco performante, adatto al trasporto e a un ampio range termico. Non è un sacco estivo, né un sacco da spedizione invernale in alta quota: esprime meglio se stesso in spedizioni estive in alta quota (in tenda) o in inverno a quote medie in tenda o in bivacco (o in macchina, come ho fatto anche io). Rapporto qualità/prezzo davvero elevato.[prezzo-link link=""https://mountainreview.it/vai/ferrino-lightec-1200-duvet/""]Voglia zero di uscire dal sacco&nbsp;"
8120,"Helly Hansen Lifaloft Air Insulator Jacket","La giacca Helly Hansen Lifaloft Air Insulator Jacket fa parte di quella famiglia di capi da montagna pensati per chi pratica escursioni impegnative di scialpinismo o alpinismo invernale a ritmi veloci e cerca una giacca all-in-one per proteggersi nelle giornate più fredde.Caratteristiche tecniche della Helly Hansen Lifaloft Air Insulator JacketTessuto esterno: Pertex Quantum® 20D antivento e idrorepellenteImbottitura: Lifaloft® Air di PrimaLoft® da 100g/mqPeso: 400g circa (taglia M uomo)Vestibilità: regolareTrattamento DWR PFC-freeModalità di testHo provato la giacca Helly Hansen Lifaloft Air Insulator Jacket per circa due mesi interamente nel periodo invernale. Ho avuto modo di utilizzarla per trekking, alpinismo invernale e scialpinismo tra 1000 e i 3000m circa.La prova sul campo della Helly Hansen Lifaloft Air Insulator JacketLayer 2 o layer 3?Svelo subito la risposta: secondo il mio parere è un po’ dell’uno ed un po’ dell’altro, un capo che in situazioni non estreme si adatta molto bene alle condizioni climatiche.Innanzitutto, la Helly Hansen Lifaloft Air Insulator Jacket è una giacca molto leggera, con soli 400g per una taglia M da uomo. Lo strato esterno è realizzato in tessuto Pertex Quantum, molto sottile e morbido, con la caratteristica di essere idrorepellente ed antivento.L’interno invece rivela una leggerissima imbottitura “a vista” realizzata in Lifaloft Air: una versione ancora più traspirante e realizzata appositamente per gli sport ad elevata intensità del Lifaloft (usato in altri capi come Helly Hansen Lifaloft Insulated Hooded e Odin Infinity Insulated Jacket) anch’esso sviluppato in collaborazione con PrimaLoft.L’interno della giacca si presenta con uno strato bianco di LifaLoft Air ®Questa combinazione di materiali permette alla giacca Helly Hansen Lifaloft Air Insulator Jacket di essere indossata come strato caldo sotto un guscio o un piumino. Ma a mio avviso la sua vera natura è quella di strato 2/3 indossato direttamente sopra un intimo termico. O con sotto un micro-pile nelle giornate più rigide.Come è fattoEsternamente la Helly Hansen Lifaloft Air Insulator Jacket è dotata di due tasche molto ampie con un’apertura generosa dotata di zip. Sono in grado di contenere senza problemi un paio di guanti da sci, le pelli o ciò che si vuole tenere a portata.Inoltre, è presente una pratica tasca sul petto dove riporre lo smartphone o oggetti più piccoli. Non sono purtroppo presenti tasche interne.Il cappuccio con bordino elastico si adatta senza regolazioni sia al caschetto da alpinismo (sinistra) sia a quello da sci (a destra)Il cappuccio della Helly Hansen Lifaloft Air Insulator Jacket è molto grande e si riesce ad indossare senza problemi sia sopra ad un caschetto da alpinismo, sia sopra ad un casco da sci. È anch’esso foderato in Lifaloft Air, pertanto è piuttosto caldo. Non è regolabile con la classica coulisse, ma è finito con un bordo elastico che lo mantiene aderente ed in posizione e permette di mettere o togliere il cappuccio molto velocemente. Cosa che io faccio di frequente al cambiare delle condizioni climatiche.Purtroppo, senza indossare un caschetto o un berretto con visiera ho trovato che il cappuccio tende chiudersi troppo sul volto limitando un po’ la visibilità. Devo dire però che quello del cappuccio che cade sugli occhi è un problema che ho rilevato in molti altri capi (es. gusci) anche con cappucci di dimensioni inferiori.Anche i polsini sono elastici e nonostante non siano molto aderenti (anche perché i miei polsi sono piuttosto sottili) restano in posizione e non fanno entrare l’aria e neve.Il fondo della giacca può invece essere stretto con una coulisse regolabile (elastica).Isolamento termico e traspirabilitàNon si tratta di un capo ibrido, di quelli con tessuti e materiali differenziati per zone del corpo. La costruzione, infatti, è uniforme sia nel tessuto esterno, sia nell’imbottitura in Lifaloft Air, che riveste interamente la parte interna del capo. Maniche incluse.Questa caratteristica fa si che la giacca Helly Hansen Lifaloft Air Insulator Jacket garantisca un buon isolamento da freddo anche nelle giornate più rigide. Ma non si tratta di un piumino che ci può tenere caldi anche durante soste prolungate. Piuttosto è un capo da indossare mentre si fa esercizio fisico di un certo impegno.Nelle salite di scialpinismo l’ho usata anche direttamente sopra ad una termica a maniche corte. Fintanto che ero in movimento mi ha protetto molto bene dal freddo e dal vento senza farmi sudare eccessivamente (eppure sono uno che suda parecchio).Giacca indossata con sotto un micro-pileNei momenti di pausa, o quando si arriva in vetta accaldati e ci si ferma a togliere le pelli per cambiare assetto è sufficiente aggiungere un micro-pile sotto la giacca o coprirsi con uno strato aggiuntivo per aumentare la protezione termica.Resistenza a vento e acquaMi è capitato di provare la giacca Helly Hansen Lifaloft Air Insulator Jacket durante un’escursione in Svizzera in una giornata fredda ed estremamente ventosa. Di quelle dove i cristalli di neve vengono sollevati dal vento che te li proietta piacevolmente addosso come se fosse sabbia.La mia impressione (premesso che raramente soffro il freddo) è stata di un’ottima tenuta al vento. Questo nonostante Helly Hansen classifichi questo capo come “leggermente antivento”. Certo, non è un guscio a 3 strati, ma all’occorrenza fa ottimamente il suo dovere.Gocce d’acqua che galleggiano sul tessuto esterno idrorepellentePer quanto riguarda l’impermeabilità, essendo stato un inverno (ahimè!) molto povero di precipitazioni non ho potuto fare un test diretto sul campo. Va detto che la giacca Helly Hansen Lifaloft Air Insulator Jacket ha un trattamento idrorepellente DWR sullo strato esterno ma (a differenza di un guscio) non ha una membrana impermeabile, quindi non ci si può aspettare che resista a lungo sotto una pioggia battente. Tuttalpiù ad una nevicata, d’altra parte è un capo invernale.Facendo un test “casalingo” il trattamento DWR sembra comunque efficace, le gocce d’acqua non penetrano la superficie ma scivolano via lasciandola asciutta.VestibilitàRispetto ad altri marchi dalle misure più abbondanti, Helly Hansen ha vestibilità regolare, con la taglia M da uomo (quella che indosso normalmente) riesco ad indossare sotto la giacca una termica leggera e un micro-pile riuscendo conservando ottima libertà di movimento.Consigliato perLa giacca Helly Hansen Lifaloft Air Insulator Jacket è consigliata per chi cerca un capo polivalente per alpinismo o scialpinismo veloce e performante da utilizzare in condizioni climatiche invernali. Unendo in sé le caratteristiche tipiche di uno strato intermedio (leggerezza, calore e traspirabilità) a quelle di un terzo strato (protezione dal vento ed idrorepellenza) risulta un capo all-in-one adatto ad attività aerobiche intense.[prezzo-link link=""https://mountainreview.it/vai/helly-hansen-lifaloft-air-insulator-jacket/""]"
8198,"Beal Ghost","L’imbrago Beal Ghost è tra i più leggeri sul mercato, almeno per un uso in arrampicata sportiva, ed è rivolto ad arrampicatori esperti. La falesia è il terreno ideale per sfruttare a pieno l’imbragatura. I cosciali elasticizzati e i porta materiali addizionali lo rendono funzionale anche per l'alpinismo classico.Caratteristiche tecniche imbrago Beal Ghostpeso: 220 gr. taglia S4 asole porta materiali2 asole porta viti da ghiacciocosciali elasticizzati autoregolantianello centrale ed inserti cosciali in Dyneema[link-produttore link=""https://www.beal-planet.com/en/sport-harnesses/1479-9191-ghost-harness.html""]La prova sul campoModalità di test e prime impressioniHo utilizzato l’imbrago in falesia in maniera regolare (3 volte a settimana) negli ultimi 8 mesi.Le sensazioni sono state subito positive, sembra infatti di scalare senza imbrago. Ci è voluto un po’ di tempo per abituarsi a restare appesi sulla fascia lombare, priva di imbottiture; tuttavia la leggerezza e la comodità in fase di scalata sono evidenti e sicuramente impareggiabili. Questo imbrago si apprezza nel gesto tecnico della scalata, mai d’intralcio o fastidioso.Non solo leggerezza, ma anche versatilitàCome accennato ci troviamo di fronte ad un imbrago ultralight. Proprio per il suo peso ridotto l’imbrago Beal Ghost si presta bene per due principali usi: l’arrampicata sportiva in falesia e l’alpinismo classico, dove non occorre restare appesi a lungo in sosta.Per quest’ultimo terreno d’azione risultano molto utili i cosciali elasticizzati (possibile indossarlo con gli scarponi) e le asole porta viti.CompattezzaOltre alla leggerezza mi ha colpito molto la compattezza e la comprimibilità. Nello zaino occupa pochissimo spazio.Unico neo a riguardo è la fragilità del porta imbrago, il quale si è rotto dopo pochi utilizzi. Nonostante ciò l’imbrago rimane comunque compatto nello zaino, anche senza sacca.VestibilitàUn altro aspetto davvero interessante del Beal Ghost è proprio la sua vestibilità, differente da tanti altri imbraghi. I cosciali sono dotati di un elastico autoregolante che scorre sull’inserto in Dyneema e garantisce la giusta circonferenza sulla coscia.La fascia lombare è facilmente regolabile, ma è priva di imbottiture e non particolarmente ampia. Non aspettatevi dunque comodità appesi in sosta. L’imbrago si presta bene a lavorare i tiri in falesia, non per lunghe attese.TraspirabilitàForse uno dei principali difetti riscontrati è la scarsa traspirabilità dei cosciali, aspetto che risulta particolarmente fastidioso nelle calde giornate in falesia. Come si può notare dalla foto può lasciare i pantaloni umidi di sudore.Dettaglio del segno lasciato dai coscialiPorta materiali dell'imbrago Beal GhostI porta materiali sono diversi tra parte anteriore e posteriore. Quelli anteriori sono irrigiditi da una struttura in plastica (forse un po’ fragile) e permettono di usufruire sempre comodamente del materiale. Quelli posteriori sono morbidi e un po’ meno pratici in quanto l’attrezzatura tende a “cadere” verso l’esterno.Tuttavia non è un imbrago progettato per portare grandi carichi e nel corso dell’utilizzo in falesia non ho percepito questo dettaglio come difetto.Inserti in DyneemaBeal ha deciso di utilizzare il Dyneema per l’anello centrale dell’imbrago. Non avevo mai utilizzato un imbrago con questo dettaglio e devo dire che nonostante l’utilizzo continuativo (oltre 100 giornate d’arrampicata) l’anello è ancora in perfette condizioni.Stesso dicasi dei cosciali rinforzati in Dyneema, per proteggerli dalle abrasioni delle rocce. Dettaglio sicuramente apprezzabile.Consigliato perL’imbrago Beal Ghost è consigliabile a chi cerca la prestazione in falesia e vuole un imbrago comodo durante i movimenti più duri. E’ rivolto altresì all’alpinista con poco spazio nello zaino, alla ricerca della leggerezza e funzionalità, disposto a sacrificare un po’ di comodità in alcune situazioni.[prezzo-link link=""https://mountainreview.it/vai/beal-ghost/""]"
8224,"Black Diamond Recon Stretch Bibs","I Black Diamond Recon Stretch Bibs sono dei pantaloni da sci alpinismo da donna con taglio a salopette. Elastici, altamente impermeabili e resistenti al vento, sono un’ottima scelta per le sciatrici che vogliono dei pantaloni altamente performanti senza rinunciare al comfort e ad un’ottima vestibilità.Caratteristiche tecniche dei Recon Stretch BibsBD.dry 3LColonna d’acqua 20,000 mmTraspirabilità 20,000g/m2/24 hrDoppio tessuto di nylon, pettorale elasticizzato trattato DWR per il petto e la schienaTasche con zip termosaldate e tasca porta-artvaTessuto approvato da BluesignInserto RECCO®Rinforzi anti taglio sulla parte inferioreModalità di testHo testato i Recon Stretch Bibs per tutta la stagione invernale di sci e sci alpinismo e continuerò ad usarla fino alle ultime sciate primaverili. L’ho testata sotto le poche ma copiose nevicate che ci sono state, in neve fresca bagnata, in giornate di sole sia molto calde che fredde e ventose. Sotto i pantaloni ho sempre indossato un intimo tecnico in Capilene midweight.Test su terraIl test sul campo dei Black Diamond Recon StretchBlack Diamond li chiama Recon Stretch Bibs, ma da qui in avanti la chiamerò La Salopette. È la prima che provo, ho sempre utilizzato pantaloni in Gore-Tex con fodera e qui posso dirlo, non credo che riuscirò più a tornare indietro. Quando dico che non l’ho tolta per tutto l’inverno non lo dico tanto per: una volta indossata, passa totalmente la voglia di sfilarla.Prime impressioni e vestibilitàOrmai, essendo bassina e con i fianchi un po’ larghi, ho perso le speranze di trovare dei capi tecnici che mi vadano bene senza che debba aggiustarli. Spesso le XS mi stanno strette sulle cosce ma giuste sul resto della gamba, mentre nelle S ci navigo dentro. Per questo motivo, soprattutto se un capo mi arriva a casa, la prima cosa che guardo è la vestibilità. Appena ho indossato i Recon Stretch Bibs non volevo crederci: erano perfetti! La XS mi vestiva benissimo, non troppo lunga, non troppo stretta. È la prima volta che mi succede con dei pantaloni tecnici e per questo è una cosa cui tengo evidenziare. Non tutte le ragazze, anche se fanno sport, hanno dei fisici da modelle. Siamo tutte diverse, e credo che Black Diamond l’abbia considerato: con un tessuto elasticizzato in 4 direzioni i pantaloni si adattano perfettamente alla gamba e le bretelle della salopette si possono regolare con un comodissimo velcro, veloce e facile da usare.Oltre al design veramente elegante, una delle altre cose che ho notato sin dall’inizio è il basso peso e ingombro della salopette. Una volta piegata occupa poco spazio e addosso è molto leggera; quasi non si sente, se non fosse che ti fa restare asciutta anche nelle nevicate più copiose.Funzionalità dei Black Diamond Recon StretchAndiamo a vedere nel dettaglio le caratteristiche dei Recon Stretch Bibs. La salopette è prevalentemente costituita da due parti: un laminato in BD.dry 3L dalla vita in giù, e un tessuto in nylon per il petto e per la schiena. In questo modo non si ha un guscio per tutta la lunghezza, che risulterebbe troppo isolante, ma si ha un tessuto confortevole e areato nella parte superiore, quella più soggetta alla sudorazione nella fase di risalita.Interno dei pantaloniParte superiorePer indossarla si ha una comoda zip per quasi tutta la lunghezza della gamba, che serve anche quando si vuole aprire e ventilare, con una doppia cerniera per gestire l’apertura come meglio si preferisce. Tutte le chiusure sono termosaldate e non fanno passare nemmeno un goccio d’acqua.Dettaglio della chiusura lateraleLa parte finale dei pantaloni è dotata di un’ulteriore chiusura e un bottone per stringere o allargare il pantalone. Questo è molto utile in caso si voglia usare la salopette con degli scarponi d’alpinismo. Infatti nonostante nasca per lo sci alpinismo, trovo che si possa utilizzare anche per l’alpinismo invernale e la scalata su ghiaccio. Inoltre, sempre sulla parte finale, troviamo un rinforzo anti taglio bello spesso. Parte finale del pantaloneUna caratteristica che ho particolarmente apprezzato è la tasca con il porta-artva integrato: io mi trovo molto più comoda in questo modo, soprattutto perché se si indossa l’artva con la pettorina bisogna toglierlo per abbassarsi la salopette e andare al bagno. Cosa che non va assolutamente fatta.Tasca porta-artvaSul petto è presente un’altra taschina, che io uso se ho bisogno di tenere il cellulare a portata di mano (sconsiglio di usare l’altra tasca sulla gamba perché è meglio che artva e cellulare siano distanti). I pantaloni sono inoltri dotati di ghetta interna.In definitiva trovo che la salopette sia essenziale, ben studiata, priva di inutili fronzoli ma che ha tutto quello di cui si ha bisogno per una giornata nel backcountry.Prestazioni in salitaIn molti dicono “Bella la salopette, ma in salita come fai? Sudi troppo”. Ecco io voglio sfatare questo mito: con un tessuto sul petto come quello della salopette BD e le aperture laterali, si riesce molto bene a ventilare durante la salita. E comunque se si muore di caldo si può abbassare la parte superiore e si ha un normalissimo pantalone a vita alta. Io personalmente trovo che anche se sudo molto, preferisdco avere un tessuto come quello della salopette sulla schiena e sulla pancia per proteggermi dal vento. Succede spesso che si ha caldo ma in realtà le condizioni esterne sono variabili, quindi è molto funzionale avere un pantalone che si può aprire e chiudere velocemente (con una mano) mentre si cammina e così regolare la propria temperatura durante la salita.Foto di Maurizio TorriResistenza ad acqua e ventoHo provato i Recon Stretch Bibs sia sotto una copiosissima nevicata (una delle poche, in Austria) e anche se esternamente dopo qualche ora il tessuto si è inscurito sono rimasta asciutta tutto il tempo. L’ho usata anche in neve profonda e bagnata e anche in quel caso sono rimasta ben asciutta.Quest’anno ho evitato di sciare durante le giornate di vento forte ma ogni tanto mi è capitato e posso dire che la salopette mi ha protetto perfettamente. Certo, va abbinata a un buono strato superiore, visto che è la zona alta del corpo che risente più degli sbalzi termici.ComfortNon so se è perché sembrano ritagliati sul mio corpo (grazie Black Diamond) ma sono stata sempre molto comoda indossando i Recon Stretch Bibs. L’elasticità fa davvero la sua, permette una grande libertà di movimento sia in salita che in discesa. Un’unica pecca? Le femminucce devono sfilare una bretella e aprire la salopette lateralmente per abbassarla e andare al bagno. Quindi state attente a quante birre bevete all’après ski.Consigliata perConsiglio I Recon Stretch Bibs a tutti, proprio a tutti!Entusiasmo a parte, consiglio questa salopette - disponibile sia nella versione maschile che femminile – a chi cerca un pantalone bello, performante, confortevole e aggiungerei, molto versatile. A chi pensa che la salopette si usa solo nelle giornate di freeride con il polverone dico di dare un’opportunità a questo capo anche in altre situazioni.E ricordatevi #insalopettewetrust.[prezzo-link link=""https://mountainreview.it/vai/black-diamond-recon-stretch-bibs/""]"
8254,"Heat Company - Heat 3 Smart","I guanti Heat 3 Smart sono prodotti dalla Heat Company, un’azienda austriaca attiva dal 1994 che conta diversi ambassador in giro per il mondo. I suoi prodotti sono usati da molti professionisti fra cui le forze dell’ordine, e vantano di essere stati utilizzati in diverse spedizioni himalayane.La Heat Company è specializzata in guanti di alta qualità e prodotti contingenti come gli scaldini, disponibili con lo stesso marchio sia per le mani che per i piedi e il resto del corpo.Caratteristiche tecniche dei guanti Heat 3 SmartMateriali: 57% Poliestere, 43% Cuoio di capraPeso: 360 grI guanti Heat 3 Smart danno fin dal primo impatto l’impressione di trovarsi di fronte a un prodotto di alta qualità, presentandosi come una muffola in microfibra traspirante, idrorepellente e antivento. L'imbottitura è in Primaloft Gold, un piumino sintetico ma ecologico di cui il 55% deriva da materiale riciclato.Sul palmo della mano e la parte interna del pollice risalta la copertura in pelle di capra, morbida e anch’essa traspirante, idrorepellente e antivento.La muffola viene chiusa tramite una cerniera impermeabilizzata, ma una volta ribaltata si attacca al dorso della mano grazie a un bottone magnetico. Anche il pollice si ribalta ma il sistema di tenuta sul dorso del pollice in questo caso è tramite un velcro, così come il fissaggio quando viene richiuso.Ribaltando entrambi scopriamo il guanto interno in tessuto non impermeabile cucito alla muffola e pertanto non estraibile o sostituibile. Sul pollice e sull’indice sono presenti dei rivestimenti per renderli adatti ai touchscreen degli smartphone. Inoltre tra l’indice e il medio e tra il medio e l’anulare è cucita una fettuccia per facilitare l’estrazione del guanto.Sul dorso della muffola è presente una seconda cerniera che dà accesso ad una tasca progettata per alloggiarci gli scaldini. Questi sono delle bustine di tessuto al cui interno sali e carboni attivi che si scaldano a contatto con l’aria mantenendo una temperatura dichiarata di 40°C fino a 12 ore.All’altezza del polso e all’estremità inferiore sono inseriti due cordini elastici con un pulsante a molla per stringere il guanto alla misura più favorevole. Le estremità dei cordini sono cucite con un risvolto in pelle e fissato con un velcro al guanto.Molto utile è la fascia elastica che funge da “polsiera” con su ricamato il logo dell’azienda, attaccata a un anello cucito al guanto mediante una fettuccia in tessuto sottile ma robusto. Questa fettuccia permettere di lasciare il guanto Heat 3 Smart appeso alla mano quando si toglie senza perderlo.All’estremità ci sono due occhielli metallici cui attaccare un moschettone, all’interno c’è inoltre un altro anello fatto ancora con una fettuccia in tessuto che serve per essere tirato quando si indossa.Il logo della Heat Company è cucito sul dorso del guanto sotto il polso e in una piccola etichetta in prossimità dell’occhiello metallico.Modalità di testHo utilizzato questi guanti Heat 3 Smart in decine di uscite nelle più disparate condizioni climatiche, dalla bufera di neve alla giornata particolarmente fredda, sia durante escursioni diurne che notturne fino a temperature indicative di -15 °C.La prova sul campo dei guanti Heat 3 SmartNelle tante occasione in cui ho avuto modo di utilizzare questi guanti ho apprezzato sicuramente varie cose, in primis che fa esattamente ciò per cui è stato progettato. La muffola permette di lasciare le dita libere di utilizzare con buona sensibilità la macchina fotografica ma anche di impugnare attrezzatura tecnica come bastoncini o treppiede.Il moschettone è comodissimo per fissarli allo zaino e il guanto interno è paragonabile a un guanto da escursione primaverile. Questo permette una buona termoregolazione senza sudare all’interno dello spesso isolante della muffola.Anche con i climi più rigidi i guanti Heat 3 Smart si sono ben comportati. Tuttavia bisogna dire che togliendo le dita dall’interno della muffola più e più volte per fare foto alla fine le dita si raffreddano. In questi casi è una buona cosa usare gli scaldini nell’apposita tasca.Nella neve a muffola chiusa non patiscono assolutamente l’umidità, mentre il guanto interno pur impiegando diversi secondi a inzupparsi non è impermeabile.L’unica delusione risulta essere i polpastrelli touch che non hanno mai funzionato adeguatamente e che con l’utilizzo si sono consumati rapidamente. Nel nuovo modello aggiornato ora ce ne sono tre, anche sul dito medio, e sembrano di miglior fattura.Vestibilità / calzataSul sito al momento dell’acquisto è presente una tabella che spiega come misurare la mano per scegliere la taglia più adatta. Essendo io in una misura intermedia ho preso la più grande. Questo mi permette di usare il guanto così com’è senza problemi, ma anche di utilizzarlo indossando un ulteriore sottoguanto in caso di freddo particolarmente intenso.Il mio consiglio è tuttavia di scegliere la taglia più giusta possibile in quanto la muffola è sufficientemente calda e uno scaldino può eventualmente sostituire il sottoguanto.Consigliato perQuesti guanti Heat 3 Smart nascono sicuramente per tutti coloro che al freddo hanno la necessità di avere le dita libere per le più svariate operazioni. Personalmente li ho scelti per le mie escursioni fotografiche e ne sono rimasto soddisfatto.  Ma mi sento di consigliarli anche a chiunque pratichi sport invernali in condizioni non favorevoli, oppure operatori forestali o guardiacaccia.[prezzo-link prezzo=""149""]"
8339,"Crazy Jkt Flame Man","La giacca Crazy Jkt Flame Man si identifica in pieno con la filosofia Fast &amp; light dell’azienda Valtellinese. È un capo leggero, dedicato a chi nella pratica dello scialpinismo o altri sport invernali e predilige la velocità e la praticità.Utilizzo per scialpinismo su ghiacciaioCaratteristiche tecniche della Crazy Jkt Flame ManTessuto 1: Nylon ultraleggero rip-stop idrorepellente TorayTessuto 2: Tessuto alveolare High Performance 3D stretchImbottitura: Polartec Alpha®Fodera tasca interna: poliestere fibra di grafenePeso: 300g circa (taglia L uomo)Vestibilità: slimSostenibilità: bluesign® approvedModalità di testHo provato la giacca Crazy Jkt Flame Man in diverse escursioni di scialpinismo, alpinismo, con le ciaspole o in semplici camminate sulla neve tra i 1300 e i 2800m di quota. I test si sono svolti nel periodo tra fine ottobre e febbraio, quindi in condizioni climatiche variabili, dal freddo intenso fino al clima più mite.La prova sul campo della Crazy Jkt Flame ManCome è fatta la Crazy Jkt Flame ManLa giacca Crazy Flame Man come detto è un capo ibrido, composto da diversi materiali. Vediamo quali e come sono posizionati.La giacca Crazy Flame Man vista normale e “rovesciata” con in evidenza il rivestimento in Polartec Alpha®Le zone più esposte alle intemperie, ovvero quella anteriore, le spalle ed il cappuccio sono realizzate in nylon ultraleggero con trattamento idrorepellente (le parti di colore rosso nel mio modello). Mentre il nylon assicura protezione dalla neve e dal vento, la termicità è affidata al leggero rivestimento interno in Polartec Alpha® “a vista”.Braccia, fianchi e schiena (protetta dallo zaino) sono invece costruiti in tessuto stretch alveolare 3D progettato per agevolare l’espulsione del sudore sotto forma di vapore acqueo e avere un ottimo comfort.Dettaglio del tessuto alveolare High Performance 3D (interno schiena)In puro stile Fast &amp; light, il cappuccio della Crazy Flame Man non è imbottito, ha quindi solo una funzione di protezione da eventuale vento o neve. Nelle giornate più fredde l’ho indossato con una leggera cuffietta in pile (o un paracollo tubolare) nei primi minuti di escursione, fino a quando il ritmo in salita mi ha riscaldato a sufficienza.Non è regolabile, ma ha un bordino elastico che lo mantiene saldo in posizione ed una piccola ma utile visiera sporgente che protegge gli occhi dal sole e dalla neve.Purtroppo, non è possibile indossarlo sopra il caschetto da alpinismo (o peggio da sci). Essendo molto sottile si può però eventualmente indossare sotto, tipo sottocasco.Cappuccio aderente con visieraLa Crazy Jkt Flame Man è dotata di tre abbondanti tasche. Sul lato destro una tasca esterna richiudibile con una zip verticale, dove mettere ad esempio lo smartphone.Un’ulteriore tasca esterna con chiusura in velcro, dalle dimensioni davvero importanti, occupa tutto il lato sinistro della giacca. Qui si può davvero mettere tutto ciò che deve restare a portata di mano, guanti, berretto, occhiali, snack…Tasche esterne: con zip e con velcroUn solo avvertimento: questa tasca è davvero profonda e gli oggetti (specie se piccoli) vanno letteralmente pescati dal fondo della tasca. Una volta ho creduto di aver perso gli occhiali da sole… poi li ho ritrovati lì dentro.Soft flask nella tasca internaLa tasca interna della Crazy Jkt Flame Man si trova nel lato destro ed ha una forma lunga e stretta. Io la trovo comoda nelle giornate più fredde per infilarci un soft-flask da 500ml da tenere al caldo vicino al corpo. Certo l’estetica slim magari ne risente un po’ (e si vede in qualcuna delle foto) … ma ho una bevanda sempre a portata di mano che non rischia di congelarsi nello zaino.Una curiosità: leggendo l’etichetta dei materiali si scopre che la tasca interna della Crazy Jkt Flame Man è realizzata in poliestere fibra di grafene. In sostanza si tratta di una fibra tessile a cui è applicato del grafene (uno strato monoatomico di carbonio) che conferisce svariate proprietà tecniche tra cui una elevata resistenza alla rottura ed all’usura.Dettaglio manica e polsinoLa Crazy Jkt Flame Man è inoltre dotata di polsini elastici ed il fondo pur non essendo regolabile ha un elastico gommato all’interno che la mantiene ben aderente (anche grazie al taglio slim) assicurando protezione dal vento e dalla neve.Dettaglio manica in due materiali e logo CrazyProtezione e traspirabilitàCome già detto la Crazy Jkt Flame Man è una giacca ibrida pensata per attività ad elevato dispendio energetico. Non ci si può quindi aspettare un prodotto particolarmente caldo.La disposizione dei diversi materiali è però fatta per proteggere dove serve. Il rivestimento in nylon antivento e idrorepellente foderato in Polartec Alpha® protegge efficacemente dal vento durante la salita e dall’aria durante la discesa.Gli inserti in tessuto alveolare su schiena, fianchi, ascelle e braccia aumentano la traspirabilità permettendo di praticare sport intenso senza fare saune.Nei mesi più freddi l’ho usata con sotto un micropile per aumentare un po’ la termicità e mi sono trovato molto bene, sia in salita che in discesa.Chiaramente i momenti di pausa sono quelli un po’ più critici, specie quando capita di trovarsi in vetta a togliere le pelli nel mezzo di una tempesta di vento. In queste situazioni ho usato un guscio per proteggermi maggiormente dal vento e dal freddo. Ma nelle giornate più miti il guscio può restare tranquillamente nello zaino.Gocce d’acqua sullo strato in nylon idrorepellenteIl tessuto HP3D alveolare è molto traspirante ma non idrorepellentePer quanto riguarda l’impermeabilità, va chiarito subito che la giacca Crazy Jkt Flame Man non è un guscio e non è dotata di membrana microporosa (Gore Tex® o similare). Ha tuttavia un trattamento idrorepellente DWR applicato sullo strato esterno in nylon sufficiente a proteggere da una nevicata, ma non dalla pioggia.Le zone in tessuto HP3D alveolare, posizionate nelle zone meno esposte agli agenti atmosferici non sono invece idrorepellenti.Questo se da un lato rende la Crazy Jkt Flame Man non adatta ad un utilizzo sotto la pioggia, dall’altro la rende estremamente traspirante.VestibilitàLa Crazy Jkt Flame Man ha una vestibilità dal taglio sportivo, piuttosto aderente.Personalmente nonostante il fisico piuttosto asciutto l’ho presa di una taglia più grande del solito (L invece di M) per avere la possibilità di indossarla comodamente sopra all’intimo termico e ad un leggero strato in micropile nelle giornate più fredde.SostenibilitàInfine, il mio capitolo preferito. Purtroppo, il sito Crazy non ha una sezione dedicata alle politiche dell’azienda in termini di sostenibilità.Una certa attenzione per l’ambiente però si nota fin dalla confezione della Crazy Jkt Flame Man: niente busta di cellophane la confezione è interamente in carta.Finalmente! Ormai gli imballaggi di plastica sono talmente numerosi che il contenitore della differenziata è costantemente pieno, quindi apprezzo molto questa scelta.Cartellini Bluesign: quello di destra può essere “seminato”La giacca inoltre è accompagnata da due etichette bluesign® approved che certificano che i materiali impiegati per la realizzazione della Crazy Jkt Flame Man sono realizzati con un uso responsabile delle risorse e con il minore impatto possibile sulle persone e sull’ambiente.In particolare, uno dei cartellini è realizzato con una speciale carta contenente semenza: si può strappare a pezzetti, interrare e dopo innaffiatura dovrebbe produrre dei germogli.Questa parte non l’ho ancora testata, aspetto la primavera per vedere se ho il pollice verde.Infine, è uno dei pochi capi sportivi prodotti in Europa (made in Romania).Consigliato perLa giacca Crazy Jkt Flame Man è consigliata per chi cerca una giacca da utilizzare per attività invernali dinamiche e desidera essere protetto dal tempo inclemente con un capo leggero e traspirante. Il taglio sportivo ed il look intrigante (disponibile in diversi colori) ne fanno un capo molto gradevole, oltre che pratico e confortevole.[prezzo-link link=""https://mountainreview.it/vai/crazy-jkt-flame-man/""]"
8422,"La Sportiva Ultra Raptor II Leather GTX","PremessaRiuscire a dare un parere oggettivo su di un componente così importante di attrezzatura come le calzature non è mai cosa semplice. Ogni piede vuole la sua scarpa e ciò che va bene per qualcuno non è detto che valga lo stesso per un altro.Detto questo cercherò di darvi una concisa descrizione della Ultra Raptor II Leather GTX e di quella che è stata la mia esperienza nel suo utilizzo praticamente giornaliero degli ultimi mesi invernali.Caratteristiche Tecniche Ultra Raptor II Leather GTXTomaia in pelle Nubuck con fascia di rinforzo in microfibra con spalmatura anti-abrasioneFodera Gore-Tex® Extended ComfortPlantare Ortholite Mountain RunningIntersuola Memlex Eva ad iniezione ammortizzanteSuola: La Sportiva FriXion™ BlueDrop: 9mmPeso: 420g singola scarpa[link-produttore link=""https://www.lasportiva.com/it/ultra-raptor-ii-leather-gtx-uomo-marrone-34f810811/""]Modalità di testCome ho già accennato, ho utilizzato la Ultra Raptor II Leather GTX praticamente tutti i giorni da quando il termometro ha iniziato ad aggirarsi intorno allo 0.Il test di questa La Sportiva spazia dunque dall’ambito urbano a quello off-road su sentieri, avvicinamenti su sterrato, neve e ghiaccio.Non essendo questa la stagione giusta per affrontare lunghi trekking, magari anche di più giorni, ho deciso di testare la scarpa su sentieri giornalieri, avvicinamenti a vie e falesie e semplici passeggiate col cane nei boschi dietro casa.Costruzione e tecnologia della Ultra Raptor II Leather GTXLa casa italiana di Ziano di Fiemme ha voluto concentrare all’interno di questa calzatura il concetto di robustezza, durabilità ed innovazione.Questa scarpa è infatti pensata per camminare. “Facile!” direte voi “è una scarpa!”. Vero, però in un mercato di prodotti ibridi, pensati per coprire un range di utilizzo maggiore in favore della giustificazione del prezzo, qui siamo davanti ad un prodotto robusto, pensato e realizzato per fare al meglio quello per cui è stato progettato.La tomaia dell’Ultra Raptor II Leather GTX è realizzata in pelle Nubuk che, oltre ad una finitura estetica a mio parere molto appagante, garantisce una durabilità nel tempo ed una resistenza all’abrasione molto alta.La fodera interna è realizzata in morbido materiale sintetico e Gore-tex per garantire un’ottima resistenza alla penetrabilità dell’acqua, senza rinunciare alla traspirabilità.Il plantare interno è un Ortholite da corsa che, unito ad un’intersuola di media rigidità, rende la scarpa perfetta per un utilizzo prolungato anche su terreno sconnesso.La suola Frixion Blue di casa La Sportiva è la più resistente della gamma, pensata per un utilizzo su terreno ibrido e spesso utilizzata per le calzature da corsa. Personalmente ho trovato questa suola anche molto performante su terreno composto da neve pressata e ghiaccio.Anima da corsa, dal cuore lentoCome è possibile notare dalla breve descrizione tecnica soprastante, molti componenti e costruzioni presenti nella Ultra Raptor II Leather GTX sono di derivazione running.La fusione tra robustezza e performance rende questa scarpa perfetta per un utilizzo prolungato e votato alla camminata pura.Non si tratta infatti di una calzatura pensata per gli avvicinamenti dove si potrebbe necessitare di affrontare brevi tratti di arrampicata. Avendola testata su tiri di IV grado posso garantire che sia suola che costruzione non sono adatte a dare il meglio su questo terreno.L'intersuola di media rigidità e la rullata decisa la rendono perfetta per la camminata su terreno sterrato, senza però risultare troppo rigida sul cemento.L’ampio e tondo puntale in gomma protegge efficacemente la scarpa e il piede da accidentali colpi in sfavore però di una maggiore precisione su piccoli appoggi.Simile discorso riguarda anche la tomaia esterna. La pelle utilizzata garantisce un’ottima protezione del piede andando però a influire sulla morbidezza e traspirabilità della scarpa.Calzata Ultra Raptor II Leather GTXEntrando nell’ambito della vestibilità e della calzata è dove personalmente ho riscontrato maggiori criticità nella scarpa Ultra Raptor II Leather GTX.Tengo a precisare che ho utilizzato, e ancora utlizzo, diverse scarpe La Sportiva con cui mi trovo estremamente bene dal punto di vista della calzata, ma di questo modello non posso dire lo stesso.Di fronte ad un'ottima impressione per quanto riguarda la performance di utilizzo della scarpa in questione, ho avuto invece qualche problema nella compatibilità tra piede e calzatura. Fin dai primi utilizzi, la tomaia in pelle, resistente, ma rigida, mi ha dato alcuni problemi nella parte del collo del piede esterno. La scarpa risulta infatti molto stretta e, unita alla sua rigidità, rende fastidiosa anche solo la calzata dopo qualche ora di utilizzo.Ho riscontrato un problema simile anche con la forma della scarpa nella zona del malleolo dove un eccessivo sfregamento rende fastidiosa la calzata. Premetto di avere un piede piuttosto magro e stretto e quindi di tendere a cercare calzature che normalmente assecondano questa mia caratteristica.Leggendo la scheda tecnica del prodotto si può però notare che la scarpa esiste anche in versione wide-fit ovvero pensata per chi ha la pianta del piede larga. Invito quindi a provare con attenzione la scarpa prima del suo acquisto e non dare per scontato di avere il piede stretto.Consigliate per Come ripetuto più volte, credo che questa sia un’ottima scarpa per la camminata, perfetta per chi vuole avere una calzatura bassa senza rinunciare alle caratteristiche di uno scarponcino da trekking.Se siete alla ricerca di una una scarpa multi-terrain per le vostre uscite e volete scegliere un prodotto resistente e duraturo la Ultra Raptor II Leather GTX sicuramente è la scelta giusta per voi.La sua costruzione permetterà di avere un prodotto adatto per un utilizzo prolungato sia durante le vostre uscite che nel tempo.Invito a provare la scarpa prima dell’acquisto per verificare la compatibilità con il vostro piede, cosa che, ahimè, non è stato il mio caso, poiché la qualità e performance della scarpa sono&nbsp; assolutamente valide nel suo genere.[prezzo-link link=""https://mountainreview.it/vai/la-sportiva-ultra-raptor-ii-leather-gtx/""]"
8493,"Pusu Loska Spinnova","Quando sono arrivato alla sala del meeting della giuria Ispo 2022 gli sci Pusu Loska Spinnova hanno catturato il mio sguardo istantaneamente. Il loro look vintage ""legnoso"" combinato con un design estremamente moderno e la larghezza 100 sotto il piede non sono passati inosservati.Pusu ski è nato nel 2009 in Finlandia come una piccola scommessa di amici che senza esperienza hanno voluto imparare a fare sci. Dopo molto apprendistato e test hanno iniziato a produrre i primi sci per ordinazione. Poi nel 2016 il cambio di passo, i primi ordini e la prima collezione di sci. Sempre contraddistinti da un look vintage con legno in vistaPusu in finladese vuol dire ""bacio"", un bacio può cambiare la vita. Un paio di sci possono fare lo stesso?Caratteristiche tecnichePeso: 1800 g - in lunghezza 180 cmSidecut: 131/100/124 mm.Raggio di curvatura 17 mCore: frassino certificato FSCRinforzo: composito in Spinnova©Top-sheet: legno di olmo verniciato opacoSoletta: plastica riciclata sinterizzata ISOSPEED 7500Pusu Loska Spinnova: del significato di Pusu abbiamo già detto, Loska in finladese significa neve ""marcia"". Noi la chiamiamo ""pappa"". La neve primaverile può essere un po' di tutto, per cui serve uno sci che sappia dominare questa imprevedibilità. Spinnova è invece una storia a parte che si intesse con Pusu.Spinnova è una start-up tecnologica finlandese che ha sviluppato un processo brevettato di nano-macinazione di scarti con contenuto di cellulosa (legno, pelle, carta, frutta, ecc), per produrre una fibra tecnologica con cui fare vestiti oppure compositi. Il sito web di Spinnova racconta una bella storia di scienza e imprenditoria. Nel frattempo Adidas ha presentato sul mercato un primo guscio in Spinnova.... ne sentiremo parlare.CostruzionePusu con Spinnova ha sviluppato un composito innovativo in sostituzione della fibra di vetro e della fibra di carbonio con cui in genere gli sci vengono rinforzati. Questi compositi hanno lo scopo di conferire allo sci caratteristiche di smorzamento delle vibrazioni e resistenza meccanica, dove l'anima in legno è la parte elastica del sistema sci. Pusu e Spinnova promettono con il loro nuovo composito di aver creato uno sci con capacità di smorzare le vibrazioni unica e mai raggiunta.Lo sci è assemblato con tecnologia tipo sidewall: ovvero i vari strati dello sci sono laminati uno sopra l'altro e poi chiusi lateralmente con un ""sidewall"" un muro di contenimento. Questa è la costruzione più complessa ma che consente la massima libertà nel mix di materiali all'interno dello sci.Il peso dello sci nella misura 180 è 1800 g per sci. Con gli attacchi io ho misurato 2800.g, dove 1000 g sono solo gli attacchi Dynafit ST Rotation Rental-con la slitta in acciaio montato.Uno sci da 1800 g nella lunghezza 180 con 100 mm sotto piede è uno sci generoso nel peso. Possiamo quindi immaginare che il legno di frassino usato come core sia stato usato in abbondanza, creando uno sci ""solido"" per dominare la variabile neve primaverile. Non  è stato aggiunto del titanal come rinforzo per l'aggancio degli attacchi. Immaginiamo che il legno usato sia pieno, non alleggerito, quindi le viti degli attacchi si agganciano bene. Poi in ottica di riciclabilità ""made in Spinnova"" avere solo legno e composito in spinnova permette a Pusu Loska di essere perfettamente riciclabile. Cosa non possibile se venisse incollato del titanal. Il tutto è poi richiuso superiormente con un top-sheet in legno di olmo verniciato opaco. Sotto abbiamo una soletta in plastica riciclata&nbsp; SINTERED ISOSPEED 7500.GeometriaDa un punto di vista di costruzione geometrica, lo sci è molto moderno: da catalogo abbiamo rocker anteriore da 300 mm, rocker posteriore da 100 mm, raggio di sciancratura da 17 m e camber tradizionale non troppo accentuato, per favorire la galleggiabilità, a scapito un po' del pop in curva.Ma misurando il rocker ho notato che quello anteriore è lungo solo 200 mm, mentre in effetti quello posteriore è da 100 mm.Rocker in puntaRocker in codaSide cut: Nella versione 180 cm abbiamo rispettivamente in punta, al centro e in coda 131 mm, 100 mm e 124 mm - corrette.Confrontiamo il sidecut che abbiamo rilevato sui K2 Wayback 96 128-96-115, oppure sui Black Crows Camox Freebird 133, 96,114 mm. Quello che davvero differenzia i Pusu Loska in termini geometrici è la pronunciata larghezza della coda. Pur essendo un po' più largo al centro il Pusu Loska ha simile larghezza in punta ma molto maggiore in coda.Il flex dello sci è bilanciato tra coda e punta. Lo sci nel complesso ha un flex morbido.Modalità di testCome da sua ispirazione ho testato questi sci nel mese di marzo 2022 sulle prime nevi primaverili che abbiamo potuto godere durante lunghe gite di scialpinismo al confine con l'Austria. Poi sono andato in pista per valutare meglio le performance di base dello sci.La prova sul campoIn salita questo sci è preciso, anche quando la lamina viene posizionata sulla neve ghiacciata (tra l'altro lo sci mi è arrivato con lamine super affilate). Il peso di 1800 g però necessita di gambe oppure di salite corte. Manca su questi sci il notch (tacca) posteriore per fermare la coda delle pelli. Non consiglierei questo sci per chi ama salite lunghe e veloci.Dopo poche uscite il cap in legno di olmo si è già danneggiato nella zona della coda. Un peccato per uno sci così ben curato. Speravo fosse più resistente.Nel complesso uno sci piacevole, che si lascia sciare bene, che sa bene districarsi sui dossi e ama i lunghi curvoni in fresca.PolvereQuesto è uno sci con una buona galleggiabilità, soprattutto grazie alle sue dimensioni. Il rocker va bene, ma se fosse stato davvero da 300 mm come promesso il comportamento sarebbe stato davvero più veloce e si sarebbe riuscito a guidarlo con maggiore centralità. D'altra parte il flex morbido riesce a tenere sempre le punte fuori dalla neve. La coda larga di cui dicevamo rende perfetto questo sci per una guida veloce , con grandi curvoni su polvere.Dura/ghiacciataIn questi tipi di neve, che è quella che si trova anche in pista, il peso dello sci riesce davvero a dominare tutte le irregolarità che si possono incontrare.  Qui ho sentito la coda un po' troppo larga, non riuscivo ad accelerare lo sci fuori dalla curva e a girarlo rapido. D'altra parte ho davvero potuto apprezzare un gran smorzamento delle vibrazioni che su questo tipo di neve è essenziale.Umida/bagnataA fine giornata in pista ho trovato questo tipo di neve e posso dire che lo sci era nel suo ambiente, si chiama Loska e sciava nella loska, nella neve pappa, che devo dire ha il suo bello.PrimaverileSulla neve pistata irregolare, un po' firnosa che si trova in primavera, lo sci va molto bene. Il flex morbido permette facili transizione da un dosso all'altro; il peso e l'ottimo damping delle vibrazioni aumentano ancora la sciata in questo terreno.CrostaSu questo tipo di neve ho faticato. Anche in questo caso penso che le code generose rendano l'uscita dalla crosta più difficile, bisogna lavorare più di gambe per uscire dalla crosta. Ma anche un rocker più lungo avrebbe aiutato.Top-sheet leggermente rovinato dopo qualche uscitaMisure disponibiliLo sci è disponibile nelle lunghezze 172, 180 e 188 cm. Io l'ho provato nella lunghezza 180 cm, essendo alto 173 cm. Per scialpinismo e con rocker importanti prediligo sempre avere uno sci un po' più lungo. Ma vista la solidità di questo sci penso che mi sarei trovato bene anche con il 172 cm.Consigliato perAl prezzo di 1299 € possiamo dire che Pusu Loska non è uno sci per tutti. Uno sciatore che si avvicina a questo sci sa che in cambio di un prezzo importante avrà uno sci davvero sostenibile, con un look introvabile nel mercato e con prestazioni che lo rendono perfetto in ogni situazione. Per questo lo vedo bene anche per gli amanti del telemark, perché in questo sci trovano l'anima retrò della loro passione, unita alla modernità del composito nanotecnologico di Spinnova.[prezzo-link prezzo=""1299""]Curvoni in fresca con i Pusu Loska"
8521,"Cimalp 864 Drop Evolution","Le Cimalp 864 Drop Evolution Multi-Drops sono le prime scarpe al mondo da trail running che con un unico modello consentono di avere tre differenti drop (8mm – 6mm – 4mm) sostituendo la soletta interna. Ciò permette di avere scarpe più adatte a lunghe distanze nel caso di drop pari a 8mm che favorisce il comfort e l’ammortizzazione o scarpe più adatte a percorsi brevi nel caso di drop pari a 4mm che favorisce la reattività.Caratteristiche tecniche delle Cimalp 864 Drop EvolutionPeso dichiarato (taglia 41): 270 gPeso misurato (taglia 44 con soletta da 8mm): 348gDrop: 8mm – 6mm – 4mm a seconda della soletta utilizzataIntersuola CHROMOSOME (favorisce il ritorno di energia) con inserto R-SPEED (migliora l’ammortizzazione dell’avampiede) – Tecnologie brevettate da CimalpSuola Vibram MegagripTomaia in R-MESH senza cucitureSolette dual-density che migliorano in comfortModalità di testHo utilizzato le Cimalp 864 Drop Evolution nella misura 44 (peso 61 kg e sono alto 183 cm) per un totale di 250 km e 10000m di dislivello percorsi quasi totalmente su strade sterrate e sentieri di media montagna, spesso piuttosto sconnessi e rocciosi, con tratti tecnici sia in salita che in discesa. I percorsi erano quasi interamente asciutti con solo pochi tratti fangosi, temperature da fredde (poco sotto gli zero gradi) a miti (circa 15°). Le uscite sono state di media lunghezza dai 20km ai 35km. Ho utilizzato tutte le solette disponibili, quelle con drop 4mm per percorsi fino ai 20km, quelle con drop 6mm e 8mm per trail di lunghezze superiori.La prova sul campo delle Cimalp 864Il primo approccio con queste scarpe non è stato dei più convincenti, mi sono sembrate rigide e con scarsa ammortizzazione. Già al secondo utilizzo, il feeling è però migliorato: in effetti, queste Cimalp 864 Drop Evolution hanno bisogno di qualche decina di chilometri di rodaggio per diventare più flessibili e garantire un miglior comfort. Anche l’ammortizzazione è migliorata di molto dopo le prime uscite, senza però raggiungere alti livelli. Utilizzando la soletta con drop 8mm si ha un’ammortizzazione maggiore, che mi ha permesso di chiudere trail di 35km con molti tratti tecnici e rocciosi senza un eccessivo affaticamento. Certo, queste Cimalp non raggiungono i livelli di ammortizzazione di scarpe quali le Hoka Mafate che utilizzo correntemente e che prediligo per trail lunghi oltre i 30 km. Passando alla soletta con drop 4mm, si perde parecchio a livello di ammortizzazione, guadagnando in reattività. Questa soletta richiede, però, una buona tecnica di corsa con appoggio di avampiede e mesopiede. Un drop di 4mm, inoltre, è da sconsigliare a chi ha problemi di caviglie (e.g. caviglie bloccate), poiché si andrebbe a stressare eccessivamente il tendine d’Achille.PesoIl peso si fa sentire, nonostante Cimalp dichiari solo 270g. Con le solette da 8mm, infatti, le mie 864 Drop Evolution raggiungono i 348g: non proprio un peso piuma.Peso rilevato delle Cimalp 864 Drop Evolution Multi-Drops in taglia 44 e soletta con drop 8mmComfortIl comfort è discreto, utilizzando le solette da 8mm la zona del tendine d’Achille è un po’ troppo schiacciata contro la linguetta posteriore e su trail lunghi mi ha causato un po’ di fastidio in questa zona.La calzata non è delle più avvolgenti, a volte si ha la sensazione che il piede scivoli un po’ all’interno. Per evitare ciò è necessario stringere accuratamente i lacci di chiusura col risultato che il piede è piuttosto schiacciato all’interno della scarpa. Un altro aspetto della calzata che sarebbe da migliorare è il comportamento della linguetta: dopo qualche ora di utilizzo tende a spostarsi lateralmente verso l’esterno, anche se tale spostamento non causa fastidi o sfregamenti al dorso del piede.La zona dell’avampiede è piuttosto ampia e le dita non sono per niente schiacciate all’interno della scarpa.StrutturaBuona la protezione che offre la scarpa, specie nella parte anteriore. Il materiale che circonda la punta mi ha permesso di limitare i danni nelle occasioni in cui ho inciampato su qualche roccia. Anche la suola garantisce una buona protezione dalle asperità del terreno: queste ultime vengono attenuate di molto (soprattutto utilizzando la soletta con drop 8mm) senza però perdere eccessivamente la sensibilità di ciò che abbiamo sotto al piede.Dettaglio della parte anterioreLa traspirabilità di queste Cimalp non è delle migliori, infatti la tomaia è costituita da un tessuto caratterizzato da una mesh molto fine che limita la penetrazione di polvere e detriti ma limita anche la traspirabilità. E’ bene utilizzare pertanto calze di buona qualità per evitare che il piede sudi eccessivamente senza che il calore prodotto possa essere evacuato all’esterno.Dettaglio della tomaiaTenutaLa tenuta è ottima grazie alla suola Vibram Megagrip. Questo è un ottimo materiale che ho avuto modo di provare su più scarpe sempre con risultati positivi dal punto di vista della durata e del grip. I tasselli presenti sulla suola delle Cimalp sono di forma triangolare disposti secondo diversi orientamenti e con altezza massima di circa 4mm ed hanno ben resistito al test senza particolari segni di usura.&nbsp;Lo stesso vale per l’intera struttura della scarpa che si dimostra davvero solida e fatta per durare.&nbsp;Dettaglio delle suole in Vibram MegagripLa suola presenta dei solchi trasversali che penetrano fino all’intersuola e garantiscono una buona flessibilità e ritorno elastico della scarpa. La zona del tallone presenta anche un solco longitudinale in modo da avere due zone con diversa flessibilità. Queste accortezze permettono alla scarpa di essere molto flessibile e copiare bene il terreno senza essere però instabili poiché la gomma è ad elevata densità e garantisce sempre un elevato supporto del piede. Si apprezza tale supporto soprattutto nelle salite dove si riesce a spingere bene senza che il piede affondi nella scarpa disperdendo energia. Tale pregio va un po’ a discapito dell’ammortizzazione, in particolare correndo su fondi duri (e.g. ciottolati, cementati, asfaltati) ho sentito la mancanza di un’ammortizzazione maggiore.Dettaglio degli intagli presenti sulla suolaConsigliate perConsiglio le Cimalp 864 Drop Evolution a chi cerca una scarpa molto robusta con una buona flessibilità e supporto da utilizzare su percorsi di media distanza anche impegnativi in montagna e con tratti tecnici. L’ammortizzazione solo discreta le rende poco adatte ad ultratrail anche quando si utilizza la soletta con drop da 8mm. Grazie alla possibilità di utilizzare la soletta con 4mm sono anche adatte a chi cerca scarpe reattive su trail di brevi distanze.[prezzo-link prezzo=""169""]"
8544,"Blue Ice Choucas Pro","Il Blue Ice Choucas Pro è un imbrago compatto e leggero che la casa francese descrive per uso alpinistico su itinerari tecnici e vie lunghe. Di più minimale e leggero vi sono solo i modelli interamente dedicati allo scialpinismo.Caratteristiche tecnichePeso da 128 g a 152 g (taglie dalla XS alla XL), 146 g la L4 porta materiali4 slot per porta materiali aggiuntivi1 asola posterioreCosciali apribili, non regolabiliMateriale costruttivo principale: UHMWPE (Polietilene)Modalità di testHo testato il prodotto in occasione di 10 uscite di cascate di ghiaccio di cui 9 multipitch, 2 uscite di stampo alpinistico su difficoltà classiche ed una giornata di falesia.La prova sul campoRocciamelone, marzo 22Cascata di Mirabouc a Bobbio Pellice, dicembre 21Prima impressione e comparativaL’imbrago Blue Ice Choucas Pro mi ha colpito positivamente fin dalla prima occhiata: le dimensioni sono assai ridotte ed il peso è bassissimo (146 grammi dichiarati per la taglia L, anche se sulla bilancia risultano 164 g senza custodia).Il Blue Ice Choucas Pro è caratterizzato da una costruzione simile ad un imbrago classico da falesia: presenta l'anello di servizio ed i due punti di collegamento, spesso mancanti negli imbraghi ultra-leggeri. Questo aspetto rende l'imbracatura pienamente idonea per l'arrampicata.Un sistema brevettato ad alamari permette di aprire i cosciali ed indossare l'imbrago con i piedi per terra: perfetto quando si usano gli sci o i ramponi.Il materiale che costituisce la cintura ed i cosciali è sviluppato a rete a maglie molto fini per garantire una grande traspirabilità e leggerezza. Si tratta di microfilamenti di polietilene ad altissimo peso molecolare (UHMWPE): praticamente dyneema. Questo materiale permette di mantenere il peso complessivo basso ma garantisce una robustezza elevata.I cosciali nella parte posteriore sono connessi alla cintura mediante un cordino elastico che funge da riser ed una clip in plastica: leggerezza ed efficacia.Paragonato ad alcuni imbraghi simili è più leggero di molti (Climbing Technology Tami 200g; Black Diamond Couloir 215g; Wild Country Mosquito 280g; Edelrid Prisma Guide 280g – considerando sempre la taglia L) ma non di tutti (Petzl Fly 140 g la taglia L).Vestibilità e comoditàHo trovato l’imbrago Blue Ice Choucas Pro davvero confortevole: non sembra di averlo addosso. Questo grazie sia al peso ridotto sia all'eccellente vestibilità.Ha un range di vestibilità di 13 cm alla cintura e 7 cm ai cosciali: ottimo paragonato ad imbraghi simili (Petzl Fly 10-6; Wild Country Mosquito 8-9 Edelrid Prisma Guide 15-6). Gli imbraghi multi-taglia ovviamente lo battono da questo punto di vista, ma senza un distacco esagerato (Climbing Technology tami XS-M 20-10; Black Diamond Couloir M/L 15-13).Non si può definire un imbrago confortevole: la cintura non è così larga e non ha neanche un filo di imbottitura. In cascata di ghiaccio tuttavia non l’ho trovato così scomodo, per via dell'abbigliamento abbondante che contribuisce ad aumentare il comfort in sosta. In falesia invece si rimpiange la mancanza di imbottitura e risulta poco piacevole da indossare. Non è un imbrago pensato per questo.Anello di servizioL'anello di servizio è sottilissimo: 1,1 cm di larghezza. Maneggiandolo risulta molto morbido e utilizzandolo non ho mai avuto particolari problemi. Presenta una costruzione “magic ring”: non ha giunzioni cucite ed è quindi chiuso su sé stesso. E' costituito da materiale tipo Dyneema.Portamateriali e slotsI portamateriali dell’imbrago Blue Ice Choucas Pro sono 4, e li descriverei come favolosi! Non ho mai avuto problemi di spazio, avendo una forma ed una posizione eccellenti. Scalando in cascata con abiti ingombranti mi è sempre risultato facile trovare il materiale desiderato. Anche indossando lo zaino da alpinismo non ho riscontrato il minimo impaccio.Cascata Mitica Forra a Rosazza, marzo 22Sono molto fini e semi rigidi, riponendo il materiale l’ho sempre trovati al primo colpo.Inoltre sono presenti 4 slot per porta materiali aggiuntivi che aumentano le possibilità di carico: utilizzandoli nelle mie uscite su cascate non ho mai avuto problemi di spazio né di impaccio portando sempre più di tutto il necessario. La compatibilità con i porta materiali è ottima con i Caritool di Petzl ed Ice Clipper di Black Diamond. Non ci stanno invece quelli più grandi.Posteriormente è presente anche un'asoletta centrale.Parti in alluminioSi tratta della chiusura a doppia “d” della cintura e degli alamari che chiudono il cosciale. Sono in alluminio aeronautico anodizzato con colori accattivanti: molto belle a vedersi anche se un po' piccoli.Mi sono trovato molto bene con gli alamari per la chiusura dei cosciali. Si adoperano velocemente e si fissano con un semplice cordino elastico, anche con i guanti si lavora bene. La chiusura in vita si potrebbe invece migliorare: è un po' poco scorrevole e richiede di un attimo in più per essere regolata.Cascata Valeria in val Varaita, febbraio 22Consigliato perPerfetto per chi cerca un imbrago con spiccate doti di leggerezza e basso ingombro: lo ritengo ideale per alta quota , scialpinismo ed alpinismo. L'ottima mole di materiale che riesce a trasportare e la robustezza garantita dal materiale costruttivo lo rendono eccellente per alpinismo tecnico e cascate di ghiaccio. Vista la scarsa comodità non è adatto all’ arrampicata sportiva.Non lo consiglio quindi come unico imbrago, ma è una scelta sicuramente valida per chi cerca un secondo imbrago minimalista per uscite più impegnative.[prezzo-link link=""https://mountainreview.it/vai/recensione-blue-ice-choucas-pro/""]"
8580,"Samaya Ultra 35","Samaya è nata nel 2018 a Annecy con lo scopo preciso di creare la tenda da alpinismo con le migliori prestazioni possibili. Di questa tenda nei prossimi mesi vi racconteremo..Dopo il successo della tenda che le è valso l’Ispo Award 2020, Samaya ha voluto riversare il know-how sviluppato con Dyneema su un prodotto egualmente iconico per gli alpinisti: lo zaino. Da qui è nato il Samaya Ultra 35Per questa recensione ci siamo fatti raccontare dai tecnici di Samaya le caratteristiche base di questo zaino e gli obiettivi che si sono posti nel realizzarlo.Volume 35 litri: scelto per garantire almeno due giorni di avventura, senza però avere dimensioni eccessive da intralciare i movimenti e l'arrampicata;Leggero: per questo è stato deciso di usare il Dynema, lo stesso usato nelle loro tende;Personalizzabile: i portapicche, i porta sci, lo schienale possono essere rimossi in maniera da personalizzare lo zaino a seconda delle proprie esigenze (ad esempio in estate non servono i cordini portasci);Impermeabile: il materiale usato è completamente impermeabile così come la chiusura superiore di tipo roll-top. Samaya ha atleti che fanno avvicinamenti in kayak, per questo lo zaino deve essere impermeabile. Per questa ragione si è accettato di sacrificare il foro del camel-back;Riparabile: i clienti in caso di rotture possono spedire a spese di Samaya lo zaino per riparazione;Sostenibile: il Dynema usato è di origine vegetaleLo zaino Ultra 35 nel 2022 ha vinto Ispo Award. Durante la riunione della giuria, siamo tutti stati unanimi nel decretare il successo di questo zaino.Caratteristiche tecniche del Samaya Ultra 35Accoppiamento di Dynema e poliestere di origine vegetaleVolume: 35 litriImpermeabile : 20.000 mm di colonna d'acquaDue piccole tasche funzionali: una esterna e una internaPortasci doppio rimovibilePortapicche doppio rimovibilePortacasco rimovibileCintura ventrale rimovibileSchienale in alluminio rimovibilePeso: 821 g , con tutti gli accessori montati - 495 g senza accessori e schienale alluminio.Samaya si vuole anche distinguere per una certa eleganza sia nel design che nei colori. Il primo aspetto che colpisce è l'imballo di questo zaino. Lo riceviamo in una scatola di cartone patinato bianco: con illustrate le caratteristiche principali dello zaino.All'interno troviamo lo zaino e anche il libretto di istruzioni!La scatola è comoda per riporre lo zaino quando non lo si usa e per spedirlo in riparazione, se mai servisse. Per uno zaino così prezioso poterlo ricevere in una scatola che ne garantisce l'integrità è un ottimo punto di partenza. Soprattutto per chi acquista on-line.Il materiale dello zaino Samaya Ultra 35 è un sandwich: all'interno abbiamo il Dyneema per garantire resistenza, all'esterno è stato usato il poliestere per la sua maggiore resistenza all'usura.Come anticipato questo zaino è stato pensato per l'alpinismo, per arrampicare, per muoversi liberamente e in effetti la prima cosa che si nota è il peso contenuto.Come si vede siamo a 821 g con tutti gli accessori montati. Ma si scende a 495 g togliendo accessori e schienale. C'è solo il peso necessario per contenere quello che si porta via.La struttura è a tubo, con un patta bianca che ha il doppio scopo di coprire e proteggere la chiusura roll-top e di bloccare la corda quando la si porta di traverso sullo zaino. Su questa patta è disponibile una comoda piccola tasca per piccoli oggetti: barrette, burrocacao, crema solare, fazzoletti.All'interno dello zaino troviamo invece una tasca con cerniera e un piccolo gancetto per le chiavi della macchina o di casa. Questo gancetto ha il pregio di essere in metallo, più resistente di quelli in plastica che di solito troviamo.Lo zaino è chiuso con una chiusura tipo roll-top impermeabile.Gli spallacci dello zaino Samaya Ultra 35 sono imbottiti e sono fissati allo zaino anche tramite due tiranti superiori (che su questo tipo di zaini è da molto che non vedevo) che permettono di bilanciare molto bene lo zaino. Per poi stabilizzare tutto alla schiena c'è una cintura ventrale (sempre rimovibile) e un tirante al petto.Per gli accessori Samaya ha pensato anche alle guide di montagna: i due porta picche sono in grado di portare due coppie di picche, così come i porta sci sono lunghi a sufficienza per portare due coppie di sci (non sci da freeride). Questo dettaglio sarà appunto utile a guide o alpinisti che necessitino di alleggerire lo zaino del cliente o del compagno.Il portapicche scelto è il sistema migliore disponibile: ancoretta per bloccare la testa delle picche, tasca in cui infilare le becche perché non ballino e laccetto superiore per fermare il manico. Sistema stabilissimo.I portasci sono sul fianco dello zaino.Particolare porta sci inferioreC'è anche la retina centrale portacasco, anche questa è rimovibile.Modalità di testHo usato questo zaino dappertutto. A fare cascate di ghiaccio, vie di roccia, uscite di scialpinismo. Ho voluto anche provarlo in bicicletta perché grazie alle e-bike sono in molti che fanno gli avvicinamenti in bicicletta.La prova sul campo del Samaya Ultra 35Come detto lo zaino ha forma a tubo: lo si riempie facilmente. Inoltre il colore bianco, trasparente, permette di vedere bene di giorno cosa c'è dentro lo zaino. La taschina interna è utile per riporre cose preziose che non si usano spesso.La chiusura roll-top è veramente comoda: ovviamente per garantire la sua funzione impermeabile lo zaino non può essere riempito troppo, altrimenti non si riesce a richiudere il roll.La patta di chiusura superiore inizialmente non mi era piaciuta perché mi sembrava in più. Però devo dire che quando si porta la corda sopra lo zaino, la patta blocca la corda perfettamente , più della singola fettuccia che troviamo in altri zaini. Inoltre questa patta chiude bene lo zaino rendendo la linea molto pulita.Una volta indossato lo zaino ci troviamo a chiudere la fascia ventrale e qui sorge il primo problema: la clip usata tende a incepparsi spesso. La forchetta tende a entrare di traverso e poi non si blocca. Mi è capitato molte volte, molto noioso. Una clip di forma più tradizionale funzionerebbe meglio.Sia la cintura ventrale che gli accessori sono fissati allo zaino tramite un sottile cordino di Dynema. Il fatto è che troppo sottile e da come si vede dalla foto sotto esercita una forte carico sui pochi punti di cucitura che lo fissano allo zaino. A mio parere sarebbe stato meglio usare un cordino più spesso, o meglio una fettuccia.Vedere lo sforzo esercitato sui punti di cucituraVista la vocazione invernale che si diceva di questo zaino, ho provato a caricarlo con l'occorrente per una via su una parete nord. Ad esempio Eiger.Come si vede nella foto abbiamo tutta la parte di attrezzatura di scalata, poi fornelletto, thermos e cibo, infine piccolo sacco a pelo per la notte.Da riempito abbiamo ancora spazio all'interno per un piumino per le soste. Come si vede lo zaino non ""spancia"", tiene perfettamente la sua forma. Non sembra davvero che nello zaino ci sia tutta quella roba.Ora invece in foto troviamo il Samaya Ultra 35 con aggiunti anche gli sci nell'ipotesi che dalla via su parete nord poi si scenda con gli sci, ad esempio se facciamo il Couturier sull'Aguille Verte.Vediamo come gli sci rimangano belli dritti, sullo zaino. Questo è importante perché in molti zaini da alpinismo con forma a imbuto si rischia spesso che gli sci facciano una forma a V , e questo tende a dare molto fastidio sulle salite più verticali.Nella prossima foto invece troviamo lo zaino caricato per una classica giornata di cascate. Dentro abbiamo 12 viti da ghiaccio, rinvii, cordini, materiale da sosta ramponi, imbrago, thermos, guscio. Notare il casco fissato esternamente.Infine sono anche andato in falesia: 25 rinvii, 3 paia di scarpe, imbrago e magnesio, cambio e cibo: Ci sta tutto anche in questo caso.Una volta in spalla lo zaino Samaya Ultra 35 è molto stabile. Questo è sorprendente se si considera che lo schienale che è perfettamente liscio, senza alcuna preformatura anatomica. davvero un gran risultato. Per me preformature, retine o forme ad alveoli funzionano poco per migliorare la traspirabilità sulla schiena, per cui l'assenza di questi sistemi dal dorso di questo zaino non è un problema. Ritengo la stabilità un requisito molto più importante per uno zaino a vocazione alpinistica. Tale stabilità è mantenuta anche senza lo schienale in alluminio.Questa stabilità è ancora più apprezzabile quando si scia. A parte la mancanza, ovvia, della tasca per pala e sonda, lo zaino sugli sci è perfetto. Per avventure di sci-e-alpinismo con corda e qualche vite e friend lo ritengo un'ottima scelta.Consigliato perDato il prezzo importante di questo zaino posso solo consigliarlo per un alpinista esigente, che lo userà molto sia in inverno che in estate. Solo la mancanza della predisposizione per la sacca di idratazione potrà essere un problema in estate su vie particolarmente calde. Nelle molte altre situazioni di avventura che la montagna ci offre si apprezzerà la leggerezza, la perfetta impermeabilità e la grande stabilità.In funivia o in rifugio, vi garantisco, saranno in molti a essere attirati da questo zaino: il suo look essenziale non passerà inosservato. Dal punto di vista tecnico, invece, mi sembra che tutti gli obiettivi che si sono prefissati i designer di Samaya siano stati centrati.[prezzo-link prezzo=""450""][mr-cta label=""Vai alle recensioni!"" url=""https://mountainreview.it/recensioni-attrezzatura/alpinismo/""]Stai cercando altri prodotti e attrezzatura per l’alpinismo?[/mr-cta]"
8630,"Aku Rocket DFS GTX","La Aku Rocket DFS GTX è una scarpa versatile pensata per coloro che si muovono soprattutto in giornata su diversi tipi di terreni con lo scopo di avvicinarsi alla montagna e fare quello che maggiormente piace. E’ la prima scarpa europea dotata della suola Vibram Traction Lug.Caratteristiche tecniche dell' Aku Rocket DFS GTXTomaia: tessuto + microfibra, esoscheletro a croce 3D, protezione esterna stampata in 3DFodera: Gore-Tex impermeabileAllacciatura: Aku Dual Fit System (DFS)Battistrada: VIBRAM ROCKET TRACTION LUG, gomma VIBRAM MEGAGRIPIntersuola:&nbsp;Double Density EVASottopiede: 2.0 mm PolypropilenePlantare: Ortholite® hybrid x25 in materiale riciclatoPeso (verificato): 353 gr n. 42 mezzo paioLa Aku in azione su un bel 6a a Vollein, Aosta. Grazie al sistema di doppia allacciatura ed alla suola aderente, si dimostra a suo agio anche in arrampicata.&nbsp;Modalità di testHo testato le Aku Rocket DFS GTX per circa 3 mesi nei quali ho effettuato passeggiate anche veloci con tutti i tipi di dislivello (dal breve al lungo), qualche arrampicata non difficile, una ferrata, avvicinamenti in falesia su terreni impegnativi, e anche, ebbene sì, qualche breve corsa (circa un'ora, terreno misto). Sono riuscito a portarla anche in quota per avere idea del comportamento della scarpa sulla neve, pur sapendo che non è il terreno per cui è stata progettata.La Aku in avvicinamento su pietraia: ottima stabilità e resistenza al maltrattamento.La prova sul campo delle Aku Rocket DFSLa Aku Rocket DFS GTX, vuoi per la costruzione - in parte minimalista ma con tecnologia tale da renderla molto robusta e nello stesso tempo assai leggera - vuoi per il suo sistema di allacciatura, vuoi per la nuovissima suola Vibram Traction Lug, è una scarpa difficilmente classificabile in qualche categoria e proprio per questo una scarpa a cui ci si affeziona molto velocemente. Bisogna sottolinearlo: è costruita in maniera impeccabile. Inoltre - ed è un giudizio personale - è molto stilosa!CalzataIniziamo con il fitting. Taglia 42, per me che porto 42 da passeggio, perfetta.&nbsp;Indossare la Aku Rocket DFS è semplicissimo: l’ottima mobilità della linguetta, dotata di generosa asola, presente anche sul tallone (quest’ultima molto comoda per appendere le Aku all’imbrago), permette una calzata fluida ed immediata.La semplicità di calzata della Aku Rocket è ineccepibile.Una volta indossata, il doppio sistema di allacciatura, speed-lace e stringa, già presente sulle Aku Rock, permette di cambiare velocemente i volumi della scarpa, andando a privilegiare di volta in volta comodità, sensibilità, performance. Anche se non è la cosa più importante da sottolineare a riguardo, ho avuto modo di apprezzare davvero molto, in falesia, la possibilità di indossare rapidamente la Aku agendo sulla speed lace e ritrovarmi pronto per far sicura al socio in un istante: impagabile!La regolazione dei volumi con doppia allacciatura è la cifra stilistica della Aku Rocket.TrazioneHo avuto modo di provare la Aku Rocket DFS GTX su brevi vie facili in media montagna e sulla nuova ferrata delle Peredrette a Donnas (Aosta), oltre che durante il classico approach. L'ho anche testate al di fuori della loro ""zona di comfort"", su arrampicate in falesia fino al 6b.Ovunque è venuta fuori la vocazione delle Aku Rocket a rimanere incollate al terreno. La nuova suola della Vibram con micro inserti in gomma sui lati dei tasselli, fa dunque quello che promette: la trazione della Aku Rocket è ai massimi livelli, cosa che permette un utilizzo sicuro e facile su tutti i terreni.Inoltre, la presenza di un accenno di climbing-zone sulla punta completa il quadro di questa scarpa, che a mio avviso non sfigura anche per arrampicare su vie di roccia con difficoltà classiche.La nuova suola Traction Lug che equipaggia la Aku Rocket è molto efficace su tutti i terreni.Tomaia, impermeabilità e comfortLa costruzione ed il sistema di assemblaggio, denominato Elica, determinano una piacevole sensazione di utilizzo di questa Aku Rocket DFS. Il comfort di camminata è molto buono per la tipologia di scarpa. Lo dico subito, non è una scarpa da lunghi trekking, ma pensata per l’utilizzo in giornata.La stabilità è sorprendente su qualsiasi terreno, merito anche dell’esoscheletro della scarpa, costruito a croce. La tomaia, mista in microfibra con generose fasce di protezione lavorate in 3d donano alla scarpa una inconsueta robustezza. Certo, bisognerà aspettare più tempo per verificare se questa robustezza sia effettiva, ma per il momento, anche se maltrattata, questa scarpa è rimasta integra!La Aku Rocket in avvicinamento carico come un somaro: stabile e piantata a terra come una scarpa dal grammaggio decisamente superiore.La sensibilità della Aku Rocket DFS, grazie soprattutto al doppio sistema di allacciatura, è spettacolare; per arrampicare o spingere veloci sui sentieri con la massima sensibilità, basta utilizzare entrambe le allacciature per trovare il proprio volume e sfruttare così tutte le doti di trazione che offre la suola. Per camminare tranquilli e rilassarsi, invece, la speed lace è perfetta.La presenza di Gore-Tex garantisce un’ottima impermeabilità (verificata!) ed aggiunge un poco di termicità in più alla scarpa. Aggiungo che, durante la mia oretta di running (!), la scarpa - ovviamente con i suoi limiti - si è comportata egregiamente, e mi ha permesso di valutare appieno le sue positive doti di traspirabilità.Le Aku Rocket in ammollo per 30 secondi nel classico test in acqua: comportamento ineccepibile.&nbsp;Consigliata perQuesta Aku Rocket DFS,&nbsp; realizzata tecnicamente più come una scarpa da trail ma con materiali e soluzioni tecnologiche da scarpa da approach, è pensata per fare tutto quello che riguarda l’avvicinamento, l’escursionismo e perfino l’arrampicata facile in montagna, ovvero quelle situazioni dove trazione, stabilità e leggerezza sono caratteristiche irrinunciabili. Tuttavia, per la sua comodità e poliedricità, la si apprezza anche nell'uso più tranquillo. Io, per mia deformazione, l’ho trovata impareggiabile per l’avvicinamento ed uso in falesia, grazie alla calzata ed allacciatura very easy, robustezza e comfort!&nbsp;[prezzo-link prezzo=""169,90""]"
8653,"Adidas Terrex Agravic Ultra","Le Adidas Terrex Agravic Ultra sono scarpe progettate per trail impegnativi di montagna dove l’aspetto della protezione del piede è fondamentale. Sono caratterizzate da una piastra in elastomero tecnoplastico (TPE) che percorre tutta la lunghezza della suola. Ciò garantisce grande protezione dalle asperità del terreno e una buona flessibilità della scarpa. Adidas ha avuto anche un occhio di riguardo all’ambiente poiché almeno il 50% del materiale impiegato nella tomaia proviene da fonti riciclate.Caratteristiche tecniche delle Adidas Terrex Agravic UltraPeso dichiarato (taglia 42): 329 gPeso misurato (taglia 44): 339 gDrop: 8mm (altezza stack 34 mm / 26 mm)Intersuola Lightstrike e Boost con piastra in carbonioSuola in gomma Continental sviluppata con la stessa tecnologia impiegata negli pneumatici gravel bikeTomaia in open mesh con saldature antiabrasione, riciclata al 50%[link-produttore link=""https://www.adidas.it/scarpe-da-trail-running-terrex-agravic-ultra/FY7628.html""]Modalità di testHo utilizzato le Adidas Terrex Agravic Ultra nella misura 44 (peso 61 kg e sono alto 183 cm) per un totale di 200 km e 8000 m di dislivello percorsi quasi totalmente su strade sterrate e sentieri di media montagna, spesso piuttosto sconnessi e rocciosi, con tratti tecnici sia in salita che in discesa. I percorsi erano quasi interamente asciutti con solo pochi tratti fangosi, temperature da fredde (poco sotto gli zero gradi) a miti (circa 20°C). Ho testato le scarpe anche su un trail con percorso innevato, i tratti più ripidi li ho affrontati con i ramponcini. Le uscite sono state di media lunghezza dai 15 km ai 35 km e dislivelli dai 1500 m ai 2300 m.La prova sul campo delle Adidas Terrex Agravic UltraComfort e FitCiò che mi ha colpito di più non appena tirate fuori dalla scatola è stata la robustezza di queste scarpe e, tastando le varie parti, la rigidità della parte superiore, in particolare nella zona dei lacci e attorno alla caviglia.Per indossarle è necessario allargare di molto i lacci, solo così il piede riesce a scivolare all’interno della scarpa senza troppo sforzo. Tirando i lacci si avverte una calzata avvolgente&nbsp; e il piede sta comodo all’interno anche nella parte anteriore dove, spesso, chi ha la pianta larga riscontra problemi su lunghe distanze.Il comfort è un po’ compromesso dall’elevata rigidezza dei materiali utilizzati nella zona attorno alla caviglia che risulta anche piuttosto alta. Durante i trail più lunghi ho avuto infatti qualche dolore e sfregamento fastidioso nella zona del tendine d’Achille dove queste Terrex Agravic Ultra stringono in maniera eccessiva.L’ammortizzazione è buona, specialmente dopo qualche decina di chilometri dal primo utilizzo. La zona del tallone è piuttosto ingombrante ma ammortizza bene l’appoggio anche per chi è meno avvezzo a correre appoggiando l’avampiede.PesoNon si tratta di scarpe leggere: 339 g per la misura 44 è un bel peso da portarsi appresso. D’altronde, la robustezza di queste scarpe la si deve pur pagare in qualche modo. Comunque, il rocker di queste scarpe garantisce una buona rullata e rende il peso elevato meno impattante sulla corsa.Peso rilevato per la singola scarpa in misura 44Struttura delle Adidas Terrex AgravicCome già accennato si tratta di scarpe molto robuste fatte per durare anche con un utilizzo intenso su sentieri di montagna caratterizzati da elevate sconnessioni e tratti rocciosi.Dettaglio mesh della parte anteriore superioreLa parte superiore è realizzata con un materiale riciclato chiamato Primegreen: esso consiste in una mesh dal singolo layer all’apparenza delicata ma in realtà molto resistente. La traspirabilità è ottima grazie alla struttura di tipo mesh, nonostante ciò polvere e piccoli detriti non penetrano facilmente all’interno. L’acqua invece entra molto facilmente ma altrettanto facilmente evapora verso l’esterno.La punta della scarpa è molto ben rinforzata e protettiva, gli spiacevoli incontri con ostacoli e rocce del percorso si superano indenni e gli urti sono molto attenuati.La&nbsp; chiusura avviene tramite lacci piuttosto fitti che riescono a dare una calzata avvolgente. La zona in cui sono presenti le forature dei lacci è rinforzata e molto robusta.La linguetta rimane in posizione anche dopo molte ore di utilizzo e, grazie ad uno spessore maggiorato, garantisce un buon comfort nonostante la pressione generata dai numerosi lacci presenti.Dettaglio della chiusura a lacci e linguettaL’intersuola è caratterizzata da uno stack di 26 mm nella parte anteriore e 34 mm nella parte posteriore (i.e. 8 mm drop), valori che sono anche riportati sul lato della scarpa.L’intersuola è composta da tre layer: quello superiore nel materiale Boost che garantisce morbidezza e comfort, quello intermedio realizzato in uno strato costituito per il 90% di materiali riciclati di tipo TPE (elastomero tecnoplastico) che offre un buon sostentamento del piede anche quando la stanchezza inizia a farsi sentire, infine un layer inferiore realizzato nel materiale Lighstrike che contribuisce anch’esso ad aumentare la stabilità.Il risultato è quindi una scarpa adatta anche a chi ha problemi di stabilità del piede (i.e. pronatori): questo non è il mio caso ma ho potuto godere dell’elevata stabilità della scarpa in giornate in cui ero particolarmente stanco, dato che in queste situazioni la scarpa aiuta a mantenere il piede ben fermo evitando pericolose torsioni della caviglia quando non si riesce a rispondere in maniera reattiva alle sconnessioni del terreno.Suola e gripLa suola è marchiata Continental e la sua struttura ha origine dalle coperture per biciclette gravel: essa si compone di alette di altezza pari a 4 mm che hanno lavorato molto bene su tutti i tipi di terreno che ho incontrato, da quelli più secchi e polverosi a quelli più fangosi e umidi. Anche su neve dura la tenuta è ottima sia in salita che in discesa. Nel caso in cui si utilizzino ramponcini, dato che la zona del tacco è ingombrante, la loro calzata potrebbe risultare un po’ stretta. La scarpa rimane sempre ben salda sul terreno e infonde una grande sicurezza quando si appoggia il piede. Dopo i 200 km di test non ho notato alcun segno evidente di usura precoce nonostante i molti tratti rocciosi e sconnessi percorsi.Dettaglio della suolaL’unico aspetto negativo della suola che ho riscontrato è il profondo intaglio della parte posteriore, che favorisce l’incastro di sassi, per cui più volte ho dovuto fermarmi per toglierli.Consigliate perConsiglio le Adidas Terrex Agravic Ultra a chi è alla ricerca di una scarpa da utilizzare per trail medio/lunghi impegnativi in montagna con molti tratti tecnici e rocciosi dove è importante la solidità della scarpa e la protezione che offre. E’ adatta anche a chi ha problemi di stabilità (e.g. pronatori). Poco adatta per trail brevi a ritmi elevati dato il peso importante.[prezzo-link link=""https://mountainreview.it/vai/adidas-terrex-agravic-ultra/""]"
8690,"Ferrino Manaslu 2","La Ferrino Manaslu 2 è una tenda 4 stagioni a due posti leggera e resistente, adatta a giri di più giorni - anche in alta montagna – di trekking, alpinismo, scialpinismo e cicloturismo. È una tenda essenziale e molto affidabile.Caratteristiche tecniche della Ferrino Manaslu 2Struttura: TunnelMateriale: 100% Recycled Poliestere RipstopImpermeabilità: Tetto 3000 mm, Pavimento 8000 mmPaleria: Lega di alluminio temperato 7001 T6, struttura portante con pali in duralluminio precollegati e giunto radiale, picchetti in alluminio HexagonPeso: 2,4 kgMisure: Montata 140x290x105 cm, piegata 17x50 cm[link-produttore link=""https://www.ferrino.it/shop-it/attrezzatura/tende/4-stagioni/99070laafr-tenda-manaslu-2.html""]Sacca e paleriaLa tenda in fase di montaggioModalità di testHo testato la tenda Ferrino Manaslu 2 in inverno e primavera, a quote dai 1700 ai 2500 m, sempre su terreno nevoso e con temperature fino ai -17°. Per mia fortuna non ho mai incontrato condizioni particolarmente avverse, se non un po’ di vento da medio a forte, che in inverno soffia sempre.Il test sul campoTrasporto, montaggio e smontaggioHo trovato la tenda Manaslu 2 leggera e poco ingombrante da trasportare sullo zaino. Rispetto al volume da aperta, trovo sia molto leggera (2,4 kg). Trovo non abbia molto senso dividersi tenda e paleria, come spesso si fa, perché la paleria è leggerissima.Il montaggio è molto facile, anche la prima volta, e avviene tramite un sistema di due pali a sonda che si intersecano. L'incrocio dei due paliÈ una tenda a due teli: per cui per prima cosa si monta il primo e poi si copre con il secondo telo, impermeabile, alluminato e termoisolante. In fase di montaggio, per dare la giusta forma alla tenda, bisogna allacciare bene tutti i tessuti e picchettarla bene, anche con i tiranti.PicchettiUn video del montaggio è disponibile a questo linkLo smontaggio è velocissimo, per chiuderla basta piegarla e arrotolarla con i sacchetti della paleria. La sacca di contenimento è ampia e si può ridurre di volume con due cinghie una volta inserita la tenda.AbitabilitàLa forma della tenda è a tunnel con altezza irregolare: l’ingresso è il punto più alto, dove si sta abbastanza comodi seduti e a vestirsi, mentre il soffitto si abbassa nel retro, dove va la testa quando si dorme. Questa gestione dello spazio è molto efficiente. Come spazi in due si dorme molto comodi, da soli è come stare in una reggia. Se si è soli zaino e/o sacca possono mettersi tranquillamente all’interno, altrimenti si può sfruttare l’abside esterna, che ha spazio per uno zaino a lato e per due paia di scarponi, non per molto altro.All’interno della tenda sono presenti due tasche portaoggetti, un porta-lampada, delle asole porta-materiale e l’ingresso è dotato di zanzariera totalmente removibile (che per fortuna non mi è servita). Fondo della tenda e zanzarieraIn definitiva l’ho trovata semplice ed essenziale nella sua funzione, senza inutili fronzoli che non sono necessari per quello per cui la tenda è pensata.IsolamentoPer un isolamento ottimale due parti meritano particolare attenzione: il tetto e il telo esterno. Nella Manaslu 2 abbiamo un telo esterno in poliestere riciclato con spalmatura poliuretanica termoisolante e impermeabilità 3000 mm e un pavimento dalle stesse caratteristiche eccetto l’impermeabilità che è a 8000 mm. Su neve, comunque, è sempre meglio di dotarsi di materassini ben isolanti. Un secondo telo, se si deve stare in giro più giorni, comunque non guasta.La tenda regge bene pioggia, umido e vento. La mattina all’interno non ho riscontrato condensa.Impressioni generaliTrovo che la Ferrino Manaslu 2 sia la tenda perfetta per quello che faccio io: lunghe traversate a piedi e con gli sci e vie alpinistiche che necessitano di pernottare in quota. Per essere una tenda 4 stagioni la trovo molto leggera ed economica, cosa che ne fanno una tenda che in tanti potrebbero trovare utile come tenda unica da avere. Anche se l’ho usata solo qualche mese, i materiali mi sembrano molto resistenti e capaci di durare nel tempo: anche la paleria, che è più soggetta a rompersi. Ah, due cose che ritengo molto importanti nella scelta di un prodotto: il materiale riciclato al 100% e la dotazione di un kit di riparazioni.Consigliata perChi come me è alla ricerca di una tenda unica, da utilizzare tutto l’anno in quasi tutte le situazioni, ad eccezione delle lunghe spedizioni a quote alte e i lunghi pernotti in campeggio. È comunque una tenda tecnica, per avventure impegnative. Ottimo il rapporto qualità/prezzo.[prezzo-link link=""https://mountainreview.it/vai/ferrino-manaslu-2/""]"
8725,"Cimalp Vision 1","Quando ho provato i Cimalp Vision 1 ero alla ricerca di un paio di occhiali da sole da utilizzare in montagna durante le diverse attività sportive. In particolare cercavo un occhiale con una montatura avvolgente e con delle lenti che si adattassero alla luce, così da poterli utilizzare sia nelle giornate di luce intensa per camminare e correre in montagna anche col riflesso della neve, che durante le uscite in mountain bike, in cui spesso capita di trovarsi all’interno di boschi ed il cambio di luce è improvviso.Caratteristiche tecniche dei Cimalp Vision 1Tecnologia Spectre UV 400 (100% anti-UV)Categoria 3 per il modello All Mountain, categoria 1-3 per il modello SportMontatura in Grilamid TR90Aste e ponte nasale regolabiliPeso: 26 gr il modello Sport e 32 gr il modello All MountainModalità di testHo testato 2 modelli Vision 1: “All mountain” di categoria 3 e “Sport” con lenti fotocromatiche di categoria da 1 a 3.Il modello “All mountain” è stato testato in montagna soprattutto sulla neve e nelle giornate più soleggiate, mentre il modello con le lenti fotocromatiche “Sport” è stato testato principalmente durante le uscite in mountain bike, in cui avere una lente che si adatta velocemente alla luce è fondamentale.La prova sul campoPersonalizzazioneEntrambi i modelli sono completamente personalizzabili. Si può scegliere il colore della montatura superiore, inferiore e il colore delle lenti, nonché la possibilità di avere lenti fotocromatiche per il modello Sport.Questo è sicuramente un punto a vantaggio, che permette tramite il configuratore presente sul sito ufficiale Cimalp, di scegliere l’accoppiamento di colori che più si predilige.In aggiunta è presente l’opzione che permette di aggiungere l’inserto ottico, per chi porta lenti graduate.LentiLe lenti di entrambi i modelli sono a specchio. Il campo visivo è molto ampio e questo li rende perfetti per diverse attività, soprattutto ciclismo e trail running, in cui avere un’ampia visione degli ostacoli è fondamentale.La qualità delle lenti è discreta, ho avuto spesso la sensazione di avere dei bagliori e riflessi piuttosto fastidiosi, specialmente in controluce.&nbsp;Nel modello All mountain intravedevo il riflesso del logo stampato centralmente sulle lenti. Mentre nel modello Sport vedevo dei bagliori e riflessi ai bordi delle lenti. Problemi che ho riscontrato più volte durante l’uso e che ho trovato poco piacevoli.Le lenti del modello Sport sono fotocromatiche, reagiscono abbastanza bene al cambio della luminosità. Purtroppo, all’interno del bosco, in presenza di totale ombra, ho riscontrato dei problemi nel vedere bene il percorso davanti a me. In particolare faticavo a distinguere i dettagli del terreno, per esempio non riuscivo a capire l’esatta grandezza delle radici. In queste occasioni, su terreno tecnico, ho preferito toglierli per affrontare meglio la discesa in mtb.Queste lenti aumentano il contrasto e la profondità, andando a volte a distorcere parzialmente la visione in un modo che non ho sempre apprezzato, specie nelle situazioni di penombra o in cui i giochi di luci e ombre si fanno più intensi.Materiali e regolazioniI materiali utilizzati per la realizzazione di questi occhiali Cimalp, li rendono estremamente leggeri e flessibili.&nbsp;Le aste, come il ponte nasale, sono regolabili e adattabili a forme e misure diverse di viso e naso. Il ponte nasale regolabile limita l’effetto rimbalzo e garantisce un ottimo grip.La sensazione è quella di avere indosso degli occhiali che si adattano facilmente al viso e resistono agli urti, avendo una struttura così flessibile.Utilizzandoli all’interno del casco, non ho riscontrato alcun problema, gli occhiali si adattano perfettamente e non danno alcun fastidio.La parte inferiore della montatura dei Cimalp Vison 1 All mountain è removibile: per passare da un'elevata protezione da vento, infiltrazioni di luci, polvere e pollini, a una versione più leggera e traspirante che previene l'appannamento durante le attività più intense. Personalmente, pur mantenendola montata, non ho mai riscontrato problemi di appannamento delle lenti.Gli occhiali Cimalp Vision 1 vengono forniti con una custodia rigida a zip, con gancio per poterla appendere comodamente allo zaino. La custodia è molto ampia ed assicura la protezione degli occhiali, preservandoli da possibili schiacciamenti.Consigliati perGli occhiali Cimalp Vision 1 sono consigliati per diversi tipi di attività in montagna, specialmente per chi vuole degli occhiali resistenti che non temono flessioni o schiacciamenti, con un ampio campo visivo.Mi sento di consigliare il modello All mountain per attività quali: ciclismo su strada, camminate in montagna, scialpinismo. Mentre il modello Sport è adatto al trail running e mountain bike, tenendo presente però le considerazioni fatte precedentemente quando ci si trova all’interno di un bosco.Il design, estremamente sportivo, è moderno e piacevole.&nbsp;[prezzo-link prezzo=""99,90 All mountain - € 119,90 Sport (con lenti fotocromatiche)""]"
8742,"Black Diamond Blitz 20","Black Diamond, un nome che nel mondo dell’arrampicata e dell’alpinismo si pone tra i marchi top, non ha certo bisogno di presentazioni. Ho avuto modo di provare in anteprima il restyling di uno degli zaini da arrampicata a mio avviso meglio riusciti di sempre, un vero cavallo di battaglia della casa americana: il Blitz 20.Caratteristiche tecniche Capienza: 20 L (sulla tasca superiore)Tessuti in Dynex 100dCarico verticale2 porta piccozze1 tasca superiore completa di gancio portachiaviPredisposizione sistema di idratazioneFascia ventrale amovibilePeso: 395 g[link-produttore link=""https://www.blackdiamondequipment.com/en_IT/product/blitz-20-pack/""]Modalità di testE’ stato il compagno di avventura durante le prime arrampicate di stagione nella Valle del Sarca ed è bastato per conquistare un posto d’onore nello scaffale dedicato all’attrezzatura. L’ho poi utilizzato per un weekend lungo di arrampicata a Finale Ligure, e, lo dico senza vergognarmi, anche per andare al lavoro, mi piace troppo la nuova grafica!La prova sul campo del Black Diamond Blitz 20Versatilità e comprimibilitàIntendiamoci fin da subito, è uno zaino per puristi dell’arrampicata, sia su roccia sia su ghiaccio. Non ha fronzoli, ma ha tutto quello che serve al posto giusto. Ovviamente questa filosofia minimalista aiuta ad esaltare una delle caratteristiche essenziali del Blitz 20, la sua leggerezza: esistono pochi zaini in questa categoria di volume che rimangono, seppur di poco, al di sotto dei 400 grammi.Per chi volesse renderlo ancora più minimal, è possibile rimuovere in poche semplici mosse la cintura ventrale e il tappetino da bivacco che funge da schienale.Grazie all’assenza di strutture rigide, una volta ripiegato può trovare facilmente posto in uno zaino più grande utilizzato magari per l’avvicinamento al rifugio di appoggio; ottimo quindi per le grandi avventure in parete.ChiusuraAvendo una sola apertura che consente il carico dall’alto, la chiusura del Blitz 20 avviene tramite una coulisse. Questo sistema risulta facile ed immediato quando si è sospesi in sosta perché consente di accedere al contenuto dello zaino utilizzando una sola mano.Schienale e regolazioniIn uno zaino di questa categoria di peso ovviamente non ci si poteva aspettare uno schienale strutturato. Eppure l’inserimento in un’apposita tasca di un tappetino in gomma a bassa densità (come abbiamo visto sopra, rimovibile per farne una seduta da bivacco) consente di procedere senza quella fastidiosa sensazione di avere il carico che preme sulla schiena.La regolazione risulta ottimale nel complesso ed è facile da trovare grazie alle cinghie ventrali e pettorali. Durante le varie ascese mi ha colpito come gli spallacci consentano un’ottima libertà di movimento senza però dare quella fastidiosa sensazione di “taglio” sulla pelle, tipica dei tessuti poco imbottiti. Mancando le cinghie di stabilizzazione, occorre prestare attenzione a caricare in maniera oculata lo zaino.TascheE’ presente una tasca principale, caricabile solo dall’alto, sufficientemente profonda da contenere l’attrezzatura necessaria per una giornata in parete, a patto di sistemare bene il materiale. Sono presenti poi una piccola tasca interna munita di gancio portachiavi e una tasca con zip impermeabile sulla patella superiore in cui mettere gli oggetti che si vuole avere subito a portata di mano come barrette energetiche, cellulare o un piccolo set per il pronto soccorso.Accessori per corda e piccozzeLa corda trova posto a cavallo del top ed è bloccata solo dalla fettuccia centrale. Durante gli avvicinamenti ho notato però che, in assenza di asole laterali in cui far passare la corda, il dondolio della stessa tende ad allentare un poco la fettuccia. Con il restyling della serie Black Diamond Blitz sono stati rivisti i due porta-picche, ora non più a cinghia, ma con una piccola clip di metallo nel quale inserire la testa delle picche bloccando la lama nell’apposito scompartimento aperto mentre il velcro blocca il manico. Anche qui i grammi fanno la differenza.Capienza e caricoPer via dello schienale in gomma, quando si viaggia piuttosto carichi si avverte&nbsp; la compressione sulla schiena. Si tratta di un piccolo compromesso nel comfort da accettare in cambio del suo peso piuma.Durante le mie uscite sono riuscito a sistemare al suo interno una serie completa di friend, 14 rinvii, 6 moschettoni, 2 cordini da sosta, 4 fettucce, imbrago, il set di pronto soccorso piccolo, 2 barrette, un frontalino, una giacca, piastrina, reverso, borraccia, portamagnesite, scarpette e, a cavallo del top, il casco, contenuto tra la patella e la corda. A proposito del casco, con un po’ di inventiva, si può sistemare sia a cavallo del top che agganciato nelle clip portapiccozze. Peccato però nel restyling non includere, come fanno altri produttori, delle piccole daisy chain esterne oppure un portacasco integrato. Sarebbero stati grammi ben investiti!Impermeabilità e resistenzaPensavo che, a causa della leggerezza, la struttura mostrasse alcuni limiti. Invece mi sono stupito come lo zaino abbia resistito egregiamente all'abrasione e anche a una leggera pioggia sul sentiero di rientro. Se si sporca non c’è problema, una pezza e un po’ di sapone lo renderanno come nuovo.Black Diamond Blitz 20, consigliato per Uno zaino versatile e leggero, ottimo compagno in parete, sia che si tratti di ghiaccio che di roccia. Può essere maltrattato (senza esagerare) e con un colpo di spugna tornerà come nuovo! La nuova grafica con la scritta Black Diamond Equipment su un lato ""profuma"" di big wall americane.&nbsp;Mi ha colpito la sua comprimibilità, la possibilità di aprire la coulisse di accesso con una sola mano e la sua comodità durante l’arrampicata: l’aderenza al corpo asseconda i movimenti e non ostacola l’accesso all’imbrago e ai portamateriali che restano ben distanti. Brava Black Diamond, l’evoluzione c’è e si vede. Però per la prossima generazione ricordatevi di studiare un sistema portacasco![prezzo-link link=""https://mountainreview.it/vai/black-diamond-blitz-20/""]"
8788,"Wild Country Stamina","PremessaSempre più costruttori, negli ultimi anni, si sono cimentati nella realizzazione di zaini da falesia stimolati dal deciso aumento di praticanti dell’arrampicata, sia outdoor che indoor. La loro caratteristica peculiare è soprattutto la capacità e facilità di carico e scarico, oltre ad alcuni dettagli costruttivi che rendono il loro impiego per andare in falesia più facile e comodo. Ed anche Wild Country ora propone il suo Stamina.Caratteristiche tecnicheMateriale di costruzione: ripstop antiabrasioneVolume: 41 litri2 tasche, una laterale di grande capienza, l’altra frontale di media capienzaChiusura di tipo roll-topTelo porta-corda incluso (staccato)Cinghie di compressione per la regolazione del volumeApertura completa con cerniera lateraleCintura ventrale rimovibileCintura pettorale regolabilePeso e dimensioni (verificati): 1006 gr, 80 cm altezza, 35 cm larghezza, 20 cm profondità Costruito in VietnamIl Wild Country Stamina è un zaino realizzato a tubo, lievemente più largo nella base. Mi ricorda uno zaino della Millet della fine degli anni ‘80, da ghiaccio, che tanto ho apprezzato ed usato.&nbsp;La sua costruzione è senza fronzoli, pensata per la falesia. Un’ampia tasca laterale permette di inserire anche 2 guide, mentre una superiore può contenere gli oggetti personali (telefono, chiavi, portafogli).2 tasche comode, ampie e ben realizzate.La chiusura superiore è di tipo roll-top, facile da gestire. Lungo tutto il fianco corre la robusta cerniera YKK, che permette di aprire completamente lo zaino.Chiusura roll-topL’apertura con la cerniera corre su tutta la lunghezza destra dello zaino.Gli spallacci e la cintura ventrale, rimovibile, sono ben regolabili. Lo schienale è minimalista, in schiuma, con un piccolo supporto in plastica più rigida.Spallacci, cintura e schienale (visto dall’interno)La parte inferiore del Wild Country Stamina è dotata di tre rinforzi in nylon balistico, molto robusti. Completano la dotazione due belle e comode maniglie superiori per il trasporto, un laccio di chiusura superiore (dove poter alloggiare la corda) e due lacci di compressione frontali, tutti dotati di pregevoli ganci in lega.&nbsp;Fondello rinforzato con nylon robusto; ganci in lega.Modalità di testHo usato il Wild Country Stamina negli ultimi tre mesi per andare in falesia, con avvicinamenti variabili tra i 5 ed i 70 minuti.Prova sul campo dello zaino StaminaLo Stamina di Wild Country è un bel sacco da falesia, lo dico subito a scanso di equivoci, che renderà felice chi lo acquisterà. Si fa amare per l’estrema facilità con cui si riempie e si svuota, grazie all’ottima qualità della cerniera laterale. Si fa molto apprezzare per le due tasche esterne, posizionate dove serve, per la sua capienza impressionante e per la sua praticità d’uso. Io, per provare la sua di carico, ci ho messo dentro:2 serie complete di rinvii (15+18), corda da 80 metri2 paia di scarpe, imbrago, guanti, freno, casco1 litro di acquasacchetto portamagnesite + botticella di magnesite liquidaun porta attrezzi con cesoie, chiave del 17, un paio di piastrine fix, qualche dado, un paio di pennarelli, nastro, seghettoLa prova carico, senza friend. Avanzando spazio (e non poco), ci ho messo dentro 17 friend!La prova a capacità massima, coi friend.L’utilizzo a pieno carico dello Stamina è buono, nel complesso, a patto di non esagerare con le distanze di percorrenza e tenendo a mente che è un sacco da trasporto e non uno zaino da trekking.&nbsp;Gli spallacci e le cinture ventrale e pettorale sono ben regolabili ed offrono un ottimo supporto. Lo schienale tuttavia fa quel che può, senza un vero e proprio scheletro costruttivo. In tal senso ne risentono traspirabilità e comfort su avvicinamenti lunghi, rari del resto. La stabilità è buona, grazie anche alla base lievemente allargata che funge da “convogliatore” e fa abbassare il baricentro. Tuttavia è penalizzata dai lacci di compressione, inefficaci, come spiegherò in seguito. Le dimensioni dello zaino sono tali da consentirne l'utilizzo come borsa da viaggio, rimuovendo la cintura ventrale. Una volta chiuso, il Wild Country Stamina raggiunge i fatidici 55x40x20 richiesti per il bagaglio a mano, e Kalymnos è vicina! Ma c’è anche qualche appunto critico.&nbsp;I lacci di compressione così come sono messi sono inutili. Sono collocati sulla parte anteriore dello zaino, di per sé poco comprimibile. Fossero stati messi sui fianchi, avrebbero assolto alla loro funzione primaria, oltre a coadiuvare nel fissaggio esterno della corda. La loro posizione inoltre intralcia l’utilizzo della cerniera di apertura, costringendo ogni volta a togliere e mettere i ganci.è possibile fissare la corda utilizzando il gancio superiore. I lacci di compressione ostacolano un po’ l’utilizzo della cerniera.La chiusura roll-top è facile, ma avrei preferito fosse stata dotata di velcro per renderla più efficace ed ermetica, soprattutto quando lo zaino viene caricato al suo limite.Vista la praticità d’uso, avrei preferito che anche gli spallacci potessero essere “nascosti” nello schienale, rendendo a tutti gli effetti questo zaino una perfetta borsa da viaggio.Dimensioni da bagaglio a mano.Ed infine un ultimo appunto: il tessuto con cui è realizzato è ripstop. E’ un tessuto resistente ed anti strappo, ma che fa del rapporto leggerezza-resistenza la sua peculiarità. Per uno zaino del genere avrei rinunciato ad un poco di leggerezza per un tessuto più spesso e robusto, come il Cordura, PVC spalmato, o nylon balistico, che sono in grado di sopportare meglio abrasioni e maltrattamenti. Quel che posso dire è che il Wild Country Stamina “sembra” robusto. Fra qualche mese ne avrò conferma!Consigliato perLo Stamina di Wild Country è un bel “sacco” essenziale, consigliabile a chiunque voglia avere uno zaino pratico e di grande capienza da utilizzare in falesia, nelle sale indoor e in una giornata di arrampicata trad. E’ inoltre possibile utilizzarlo come borsa da aereo. Il prezzo di acquisto interessante fa sorvolare su qualche pecca di costruzione.&nbsp;[prezzo-link link=""https://mountainreview.it/vai/recensione-wild-country-stamina/""]"
8856,"Adidas Terrex Speed Ultra","Le Adidas Terrex Speed Ultra sono scarpe che ereditano diverse soluzioni tecniche già viste su calzature Adidas da strada adattandole al mondo trail. Grazie anche ad alcune scelte innovative il produttore ha creato una scarpa con un carattere molto personale e caratteristico.Ammortizzazione e ritorno sono garantite dall’unione di Boost e Lightstrike. Ho sempre amato la mescola Boost, e anche in questo caso non sono rimasto deluso dal feeling che trasmette nella dinamica di corsa..La suola è realizzata in gomma Continental, anche in questo caso i risultati sono degni di nota: tenuta ottimale su asciutto, leggera e soprattutto durata degna di questo nome. Uno dei pochi validi concorrenti a Vibram trovati sino ad ora.Ultimo ma non da sottovalutare l’impatto estetico, sono scarpe veramente gradevoli esteticamente, tanto che non sfigurano quando usate in ambiente cittadino.Una volta compiuto il loro lavoro sui monti, una bella lavata e potranno avere una seconda vita cittadina. Da segnalare che la costruzione è molto robusta, quindi difficilmente subiranno strappi o danni estetici anche dopo un utilizzo intensivo.Caratteristiche tecniche delle Adidas Terrex Speed UltraPeso: 245 gDrop: 8 mmIntersuola Boost e ammortizzazione LightstrikeSuola in gomma Continental™Tomaia in mesh[link-produttore link=""https://www.adidas.it/scarpe-da-trail-running-terrex-speed-ultra/GZ8921.html""]Modalità di testHo testato le Adidas Terrex Speed Ultra tra fine inverno e inizio primavera per circa 200 km totali, in allenamento su distanze tra i 20 e i 50 km su terreni medio tecnici.Il disegno offre in molte condizioni ottimo controllo e feeling. Caratteristiche che però scadono su terreni fangosi o scivolosi, a causa del disegno non ottimizzato per queste condizioni. La calzatura rimane sufficientemente affidabile anche in questi contesti, ma non va oltre la sufficienza. Per questo ho preferito utilizzarle soprattutto sull’asciutto.La prova sul campo delle Adidas Terrex Speed UltraLa scarpa adotta una soluzione dove la linguetta non è libera ma vincolata al fondo della scarpa. Un meccanismo innovativo a metà strada tra la linguetta tradizionale e la calza interna. La linguetta vincolata al fondo della scarpaLa soluzione fornisce il vantaggio della calza (sensibilità al piede) limitando lo sforzo che normalmente viene richiesto quando si indossano scarpe con calza interna intera. Personalmente devo dire che la sensibilità è confrontabile alla soluzione “intera” ma anche lo sforzo non viene particolarmente ridotto, in pratica una via di mezzo.Una volta indossata la sensazione è di comodità e avvolgenza. Sensazione che viene confermata una volta in moto, la scarpa rimane sempre comoda e ammortizzante anche dopo molti km, una caratteristica peculiare della mescola Boost che non si fa fatica a riconoscere. Anche atterrando violentemente su sassi e terreno sconnesso non si soffre mai troppo, questo aiuta a mantenere buone performance anche per lunghi periodi.Da segnalare un piccolo difetto nelle stringhe. Non so se sia dovuto al materiale o al disegno, ma hanno il potere di sciogliersi già dopo pochi passi. E’ necessario usare doppio nodo o nodi da running, altrimenti ci si trova a fermarsi di continuo.CalzataCalzabilità e vestibilità sono ottime. Una volta indossate ci si sente protetti e sicuri, anche più di quanto lo si sia effettivamente. Se la suola protegge al meglio dalle asperità, eventuali colpi anteriori (radici o disconnessioni) o nella parte superiore (sassi smossi), arrivano sulle dita dei piedi. Un certo livello di protezione la scarpa lo fornisce, ma non è particolarmente efficace. Il costruttore ha voluto privilegiare la leggerezza rispetto alla protezione.Scelta discutibile la striscia in plastica protettiva triangolare frontale. Questa fornisce un indiscutibile vantaggio nella protezione ma inficia l’estetica generale.Un punto da segnalare è la traspirabilità, i materiali sono leggeri, nonostante ciò nelle giornate più calde si nota una certa tendenza al surriscaldamento del piede. Consiglio di utilizzare sempre calze leggere, anche con temperature più fredde.L’asciugatura (ma anche la penetrazione dell’acqua piovana) è molto rapida, questo per via della tomaia in rete mesh traspirante.Consigliate perConsiglio le Adidas Terrex Speed ultra per gare di media e lunga distanza in buone condizioni meteo. Soletta, suola e battistrada lavorano davvero bene assieme, rendendo la corsa piacevole e poco affaticante. Particolarmente indicate per gli appassionati delle calzature da trail-running più “main-stream” che dalle Terrex Speed Ultra potrebbero avere una piacevole sorpresa.[prezzo-link link=""https://mountainreview.it/vai/recensione-adidas-terrex-speed-ultra/ ""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trail-running/""]Sei alla ricerca di altra attrezzatura per il trail running?[/mr-cta]"
8878,"Wild Country Movement","Il Wild Country Movement si propone come un imbrago versatile adatto a chi, con un prodotto solo, vuole fare più attività: arrampicata sportiva in falesia o in palestra, vie multipitch e ferrate.Costruito con materiali resistenti e imbottiture confortevoli, è disegnato con una forma particolarmente ergonomica e si rivela molto comodo durante un uso prolungato.Lo scotto da pagare per un comfort ottimale sono però peso e ingombro significativi.È disponibile in due taglie (S/M - L/XL) che, grazie alle quattro fibbie - due sui cosciali e due in vita - si adattano comodamente alla maggior parte delle conformazioni fisiche.Caratteristiche tecniche del Wild Country MovementMateriali: RipStopPeso: 500 gr (taglia S/M)Asole porta materiali: 4 (2 rigide - 2 morbide) + 1 porta chalkbagCosciali: regolabili con fibbie[link-produttore link=""https://www.wildcountry.com/it-it/detail/index/sArticle/1339/number/40-0000008007_0000000003""]Modalità di testL’imbrago si è prestato a più attività durante la primavera: uscite in falesia, multipitch e ferrate. Rimarrà un ottimo compagno anche durante le calde uscite estive.Movement durante una via multipitch in Valle del Sarcal’imbrago alle prese con la ferrata Ottorino Marangoni a MoriLa prova sul campoMateriali e dimensioniSolido e robusto: ecco gli aggettivi che mi sono venuti in mente la prima volta che ho provato l’imbrago Wild Country Movement.Wild Country non ha lesinato sui materiali per costruire questo imbrago. Il Movement è dotato infatti di quattro solide fibbie in acciaio per le regolazioni in vita e sui cosciali e di un fascione in vita ampio, ergonomico e ben imbottito.Queste scelte fanno guadagnare in comfort e comodità, a discapito però di ingombro e peso: 500 gr per la taglia S/M.Una volta riposto nella custodia l’imbrago Wild Country Movement risulta infatti poco comprimibile e quindi piuttosto ingombrante. Attenzione quindi se siete amanti degli zaini poco capienti!Regolazioni e vestibilitàL’imbrago Wild Country Movement è venduto come unisex e mette a disposizione dell’utente due taglie: S/M e L/XL.Grazie alle due fibbie in acciaio che permettono la regolazione del fascione, l’imbrago si adatta bene anche al fisico femminile. Solo alle ragazze con la vita particolarmente stretta, nonostante la doppia fibbia per la regolazione, potrebbe calzare leggermente largo.Anche i cosciali regolabili fanno sì che ognuno possa adattare al meglio l’imbrago al proprio corpo.Per soddisfare un così ampio pubblico con solo due taglie, la fettuccia per regolare l’imbrago è abbondante: delle asole elastiche permettono di raccoglierla in modo che non sia d’intralcio durante le attività.Il fascione in vita è costruito di modo che accompagni e supporti le forme della schiena, così da sostenerla anche durante l’uso prolungato. Un'imbottitura generosa rende il Wild Country Movement ancora più confortevole.Allo stesso modo anche i cosciali sono abbastanza larghi ed imbottiti: anche quando si resta appesi per lungo tempo si gode di un buon comfort.Un momento di riflessione in parete sostenuta da MovementNon sono presenti sistemi di areazione sul fascione in vita e sui cosciali, ma, nonostante l’imbottitura abbastanza spessa, la traspirabilità mi è parsa buona. Durante le “prove tecniche” la temperatura si aggirava attorno ai 21/22°C e non ho avuto sensazione di caldo eccessivo o eccessiva sudorazione.FunzionalitàL’imbrago Wild Country Movement è dotato di quattro asole porta materiali: due più rigide anteriormente e due più morbide dietro.Wild Country ha optato per delle asole porta materiali morbide sul retro dell’imbrago di modo che queste non risultino d’intralcio o fastidiose una volta indossato lo zaino: scelta interessante ed azzeccata! Queste asole, pur essendo morbide, non si deformano eccessivamente sotto al peso dei materiali appesi e quindi questi non si accavallano rendendone scomoda la presa.L’asola pensata per la chalkbag è morbida e soprattutto abbastanza grande, di modo che ci si possa infilare un moschettone di grandezza standard per appenderla.I porta materiali anteriori sono rigidi, privi però di un rivestimento in plastica a protezione del tessuto che li riveste. Asola porta materiali rigida in primo piano, e dietro l’asola morbida citata sopraMancano le asole porta viti da ghiaccio e l'asola sul fascione per il porta materiali aggiuntivo (tipo Caritool):  è quindi un imbrago poco adatto all'alpinismo invernale e alle cascate di ghiaccio.Consigliato perLa trasversalità dell’imbrago Wild Country Movement lo rende perfetto per chi non ha troppo spazio in armadio e cerca un prodotto che sia funzionale su più ambiti. Infatti soddisfa contemporaneamente i falesisti, gli amanti delle multipitch e i ferratisti più incalliti. Ottimo quindi per i principianti che cercano un prodotto “tutto fare”.Perfetto anche per chi cerca un imbrago comodo, su cui stare “appesi” senza problemi, in sosta o scalando da secondi. Sconsigliato invece per chi preferisce un approccio “fast and light”: il peso e l’ingombro infatti non sono i punti di forza del Wild Climb MovementRapporto qualità / prezzo interessante.[prezzo-link link=""https://mountainreview.it/vai/wild-country-movement/ ""][mr-cta label=""Consulta la nostra guida!"" url=""https://mountainreview.it/guide/attrezzatura-per-arrampicata-sportiva/""]Sei alla ricerca di altra attrezzatura per l’arrampicata?[/mr-cta]"
8949,"Beal Stinger III","PremessaQuesta non è la prima volta che utilizzo la Stinger III. In passato ho già avuto la versione Golden Dry di questa corda e personalmente la reputo la corda più azzeccata della casa francese per quanto riguarda le intere da falesia. Il peso contenuto rapportato al suo diametro e la grande maneggevolezza sono i principali punti di forza di questo modello. Personalmente l’unico neo che trovo sta nella grande elasticità che caratterizza un po’ tutte le corde Beal, ma qui si parla di gusti personali.Caratteristiche tecniche della Beal Stinger IIIDiametro: 9.4 mmPeso: 57g/mNumero di cadute: 7Forza di arresto: 7.5 kNAllungamento dinamico: 37%Allungamento statico: 9.5%[link-produttore link=""https://www.beal-planet.com/en/dynamic-ropes/1432-8866-stinger-iii-94mm.html""]Modalità di testHo scalato con la Stinger III per più di un mese tra le falesie della Valchiavenna, di Arco e, durante un recente viaggio, sul ben più abrasivo e tagliente calcare sardo. Ho utilizzato la corda sia per lavorare tiri, sia per scalare in moulinette.Magic Pack di Beal Diciamolo chiaro e tondo, spacchettare una corda è forse uno dei mestieri più infami che ci siano. Finalmente anche Beal (come altre case già stanno facendo da qualche anno) è venuta incontro alle difficoltà di noi scalatori utilizzando il “magic pack”. Per la prima volta ho srotolato la corda direttamente in falesia ed iniziato a scalare senza che si formasse nemmeno un ricciolo.La comodità del metodo di Beal per srotolare la corda senza farla arricciarePrime impressioniCome tutte le corde della Intensive Line, la Stinger III è dotata della tecnologia Unicore (anima e calza fuse insieme). Non solo questa tecnologia rende più sicura e resistente la corda, ma al tempo stesso dona più fluidità nell’utilizzo con i vari assicuratori e nelle moschettonate.Corda molto scorrevole nel Gri Gri, che va maneggiato con attenzionePeso e maneggevolezzaLa Beal Stinger III non è la corda più leggera della casa francese (vedi Joker e Opera), ma con 57g/m non sarà di sicuro questo il fattore a impedirci di chiudere o meno un tiro.A darci una mano, invece, sarà l’incredibile scorrevolezza di questa corda che ne rappresenta il vero punto di forza. Per un medio diametro come quello della Stinger, dar corda nel gri gri non è mai stato così facile. E lo stesso vale per le moschettate.Attenzione a quando si fa sicura, specialmente da “nuova”, la corda tende a “correre” nel Gri gri. Perciò consiglio di utilizzare ai meno esperti un Gri gri Plus o un Matik.La corda si maneggia molto bene nel moschettonaggioDurabilità Beal Stinger IIICome detto prima non è la prima Stinger che utilizzo. E sul lifespan della corda non ho nulla su cui obiettare. A differenza di altre corde che con il passare del tempo si irrigidiscono, la Stinger rimane morbida e fluida nell'utilizzo con gli assicuratori. Come tutte le altre, tende a ""impelosirsi"", ma dato il suo diametro non crea particolari problemi. In questo mese di test, ho utilizzato la Beal intensamente sia con ripetute cadute sia in moulinette e la corda non presenta alcun segno di usura.Consigliata perIn conclusione la Beal Stinger III è una valida corda da falesia, performante e al tempo stesso robusta. Ideale per gli scalatori esigenti alla ricerca di un'intera leggera, morbida e capace di sopportare cadute su cadute. Consiglierei di acquistare la versione Golden Dry che assicura alla corda una maggiore longevità.[prezzo-link link=""https://mountainreview.it/vai/beal-stinger-iii/""]"
9052,"Elbec Trekking Light","PremessaElbec è una linea di prodotti di abbigliamento tecnico, etico e naturale. Le calze Elbec sono tutte in lana merinos di qualità extra fine, dunque morbida, traspirante, assorbente, elastica e in grado di mantenere la temperatura corporea sia in condizioni fredde che calde.&nbsp;Tutta la lana merinos usata da Elbec è certificata “no mulesing”: gli animali non sono stati sottoposti a mutilazioni né a trattamenti antiparassitari nocivi per la salute.Calze Elbec Trekking Light prima e dopo l’unboxingCaratteristiche tecniche delle calze Elbec Trekking Light Nature e Trekking Light TechPeso: 90 gComposizione: Elbec Trekking Light Nature: 78% Lana merinos extra fine - 9% Polipropilene - 7% Poliammide - 6% Elastomero; Elbec Trekking Light Tech: 50% Lana merinos extra fine - 33% Polipropilene - 8% Poliammide - 9% Elastomero.Lavabili in lavatrice a 40°CRinforzate con cuscinetti ammortizzati su: punta (senza elastame in modo da non costringere le dita del piede rallentandone la circolazione), pianta e talloneFascia traspirante posizionata lungo il piedeArea di compressione su pianta e collo del piede e nella parte terminale della calzaNessuna formazione di cattivi odori grazie alla lana merinosCalze etiche, riciclabili e biodegradabiliEtichetta e caratteristiche tecniche delle calze Elbec Trekking LightModalita’ di testSimone ed io abbiamo utilizzato le calze Elbec Trekking Light per uscite di trekking dai 1000 ai 2000 m di dislivello, nel mese di maggio 2022, per escursioni in giornata o di due giorni. Le abbiamo indossate con le scarpe Kayland AD GTX numero 43.5 (Simone) e Cimalp X-Hiking numero 39 (Gaia).La prova sul campo delle calze Elbec trekking lightLe calze Elbec Trekking Light si sono rivelate all’altezza delle aspettative: la presenza dei cuscinetti rinforzati ci ha permesso di affrontare le nostre escursioni senza avere dolori o fastidi ai piedi, cosa molto frequente in sport come il trekking. Inoltre, la calza non punge (problema che di solito è tipico dei capi in lana) e fascia bene tutto il piede e la zona della caviglia senza avere porzioni eccedenti che potrebbero dar luogo alla formazione di vesciche.Lunghezza delle calze Elbec Trekking LightLa presenza della lana merinos permette al piede di traspirare bene e di rimanere asciutto e caldo, risentendo poco degli sbalzi termici. Inoltre, anche dopo un utilizzo prolungato di diverse ore (5-6), la calza è priva di cattivi odori e questo le permette di essere riutilizzata più volte senza la necessità di lavarla troppo frequentemente, cosa molto importante nei trekking di più giorni dove non si ha la possibilità di lavare i capi.Una volta indossate anche le scarpe, le calze Elbec Trekking Light tendono a spostarsi leggermente e aderire meno al piede rispetto a come farebbero delle calze più sottili e tecniche; tuttavia, ciò non determina un abbassamento della calza dagli stinchi e non genera irritazioni alla pelle. Anche la cucitura in punta si conferma ottimale per non causare alcun tipo di irritazione durante l’escursione.Dettagli delle calze Elbec Trekking Light.VestibilitàLe calze Trekking Light testate erano di misura 35-38 per me (Gaia) e 43-46 per Simone. Le taglie sono perfette per i nostri piedi. Come si nota dalle foto, le calze arrivano circa a metà stinco, altezza ideale per delle calze da trekking.Dettagli dei cuscinetti ammortizzati presenti su punta, pianta e tallone.Consigliate per Chi pratica escursionismo a tutti i livelli. Le apprezzeranno in particolar modo coloro che effettuano trekking impegnativi di più giorni, dove queste calze brillano per traspirabilità (specie in caso di climi freschi, con temperature inferiori ai 20°C), velocità di asciugatura e buon comfort anche dopo tante ore di utilizzo.&nbsp;Attenzione però: chi è abituato ad indossare calze leggere e più sottili potrebbe inizialmente trovarsi poco a proprio agio.  Necessitano di un periodo di adattamento.[prezzo-link]"
9076,"Tenaya Oasi LV","Le Oasi LV appartengono alla linea Aerial di Tenaya: scarpe da performance, precise, senza compromessi sul comfort, pensate soprattutto per vie verticali. Le Oasi LV – Low Volume - sono la versione a volume ridotto, particolarmente adatte alle climber con piedi piccoli.Tenaya è noto produttore spagnolo di scarpe di arrampicata, che conta come suoi atleti di punta Alex Megos e Jimmy Webb.Caratteristiche tecniche delle Tenaya Oasi LVMateriali: microfibra e lycra (vegan friendly)Soletta: 2D multi-layer StretchtexIntersuola: Double midsole GI 1.8 &amp; TST 150Chiusura: velcro con fettucce regolabili. Velcro Draxtor system (patented)Suola: Vibram xs-grip da 3.5mm[link-produttore link=""https://tenaya.net/en/oasi-lv""]La chiusura di questa scarpa si ottiene tramite due fettucce che tendono zone diverse della tomaia e che possono essere regolate indipendentemente. Queste vanno poi a unirsi assieme sul ""bottone"" in velcro che si chiude esternamente. Una volta regolate per il proprio piede le fettucce vengono tirate in un colpo solo chiudendo la scarpa velocemente. Questo sistema di chiusura è simile a quello utilizzato sulle Evolv Stealth e sulle Solution di La Sportiva, anche se in quest’ultime la fettuccia non è regolabile.Internamente la scarpa è dotata di una calza in microfibra, comoda e molto avvolgente. Tuttavia questa calza risulta anche molto delicata: dopo una decina di utilizzi questa si è sfibrata nei punti di cucitura, rendendo la scarpa e la calzata molto più morbida e cedevole lateralmente.La suola in Vibram XS-grip è unica su tutta la scarpa, anche se nella fascia mediana è talmente sottile che possiamo dire che la suola è divisa in due parti: punta e tallone. Quindi, se pieghiamo la scarpa sentiamo subito la morbidezza della fascia centrale. Su piccoli appoggi la scarpa risulta precisa a patto che la si prenda sufficientemente stretta, altrimenti la sottile intersuola non è in grado di sostenere tutto il peso del/della climber.Il volume della scarpa è stretto: è una scarpa lunga che ci ricorda la Scarpa Drago. Tuttavia comoda anche per chi ha una pianta larga del piede. La forma è mediamente asimmetrica verso l’interno del piede, offrondo un giusto compromesso tra spinta e comfort.Il tallone è morbido, sottile e sensibile; il suo tirante superiore è alto e mette bene in tensione il tallone una volta calzata la scarpa, così che si possa esercitare molta forza nei tallonaggi.In punta la gomma disponibile per gli agganci non è molta: un piccolo baffo.Modalità di testHo provato le scarpe nell’ultima stagione sia invernale che estiva. Ho usato queste scarpe sul mio pannello di casa, inclinato 27° e 47°, su prese sia di legno che di resina. In outdoor ho avuto modo di provarle su blocchi di gneiss e falesie in porfido/calcare, fino a gradi di 7a.La prova sul campoNella scalata indoor faccio davvero fatica con queste scarpe quando si tratta di spingere in strapiombo su piedi tondi e scivolosi, sembra che la punta non riesca ad adattarsi alla forma dell'appoggio, per avere una buona spinta. Il risultato è che su plastica perdo sempre l’appoggio dei piedi, il che risulta in una scalata difficile e sempre “sulle braccia”.Su roccia invece la situazione cambia e apprezzo molto la punta su appoggi leggermente svasati o su tratti di aderenza. Le scarpe offrono un buon supporto al piede ma risultano anche morbide adattandosi alla forma della roccia. Le ho trovate particolarmente adatte a muri verticali o leggermente appoggiati. Su blocchi le ho trovate difficili sui sit-start “potenti” ma sensibili su svasi e ribaltamenti. Gli agganci di punta non sono facili, per quanto la forma abbastanza dritta aiuterebbe in questa situazione. Tuttavia ho avuto un buon feeling sui tallonaggi, con il tallone sempre ancorato al piede e alla roccia.Da segnalare che subito dopo i primi utilizzi la calza interna in Lycra si è lacerata in corrispondenza delle cuciture laterali. In questo modo la tomaia è meno avvolgente, e bisogna tirare molto il “bottone” in velcro per avere una scarpa stabile al piede.CalzataNon ho avuto la possibilità di provare le scarpe in negozio, quindi la scelta del numero è stata fatta dopo aver parlato con amici che utilizzavano altri modelli di scarpe da arrampicata Tenaya. Ho preso le scarpe Oasi LV di un numero in meno rispetto al mio numero di piede. Inizialmente la scarpa mi sembrava giusta, ma ha ceduto velocemente risultando ora fin troppo comoda. Sarebbe stato meglio prendere almeno un numero e mezzo/due numeri in meno, soffrendo leggermente di più all’inizio, ma non trovandosi poi con una scarpa così morbida dopo un uso prolungato.Consigliate perLe scarpe da arrampicata Tenaya Oasi LV sono consigliate per coloro che prediligono arrampicare con la corda su muri verticali o appoggiati. Su questi muri le scarpe possono essere sfruttate al loro massimo senza perdere in comfort e sensibilità. Per la loro calzata morbida le consiglio sia per arrampicatrici esperte che principianti. Le sconsiglio per utilizzi indoor, su prese di plastica o di legno.[prezzo-link link=""https://mountainreview.it/vai/tenaya-oasi-lv/ ""]"
9149,"Ternua Kimo Lite Jacket","Provando la giacca antivento Kimo Lite ho avuto il piacere di scoprire Ternua, un’azienda spagnola che produce abbigliamento tecnico seguendo un’etica basata sul riutilizzo di materiali plastici e di scarto. Il risultato è un capo comodo e piacevole da indossare, e per di più ecosostenibile.Caratteristiche tecniche della Ternua Kimo LiteFodera: 100% PoliestereTessuto: 100% PoliammidePeso reale: 395 grIngombro: Cilindro 30cm x 15cm una volta riposta nella foderaCertificazione ambientale Bluesign e tessuti interamente riciclati[link-produttore link=""https://www.ternua.com/com/kimo-lite-jkt-m-jacket-1643579-4697.html""]La giacca è fornita di una sacca all’interno della quale piegarla e riporla. All’interno dello zaino la giacca può essere ulteriormente compressa e schiacciata occupando così meno volume.I tessuti utilizzati hanno ricevuto la certificazione Bluesign dedicata a quelle industrie che forniscono soluzioni atte a diminuire l’impronta ambientale dei tessuti, con particolare attenzione alle sostanze chimiche utilizzate.I primi due strati sono in un materiale chiamato Microshell, normale internamente e ripstop esternamente. Garantiscono una buona dose di calore e traspirabilità, ma allo stesso tempo protezione dal vento e dalla pioggia, senza essere a base di fluoro (PFC free). Sul torace e sulle spalle la giacca presenta ulteriori rinforzi contro l’abrasione.La fodera interna Warmshell Breathe fornisce invece isolamento termico e controllo dell’umidità.I tessuti subiscono poi un trattamento Polygene dalle proprietà antimicrobiche contro funghi e batteri al fine di prevenire i cattivi odori.Secondo l’azienda le caratteristiche su riportate la rendono ideale per le attività di escursionismo, siano esse brevi o di più giorni, mentre risulta meno idonea per l’alpinismo e il tempo libero.Dettaglio del tessuto Warmshell internoModalità di testHo provato questa giacca in diverse occasioni, sia durante camminate all’alba che in notturna nel periodo tardo primaverile, ma anche durante un viaggio sul Lago di Como e nella vita di tutti i giorni.La prova sul campoNelle mie camminate primaverili ho notato, complici le temperature già oltre la media stagionale, che il tessuto è davvero caldo quando si cammina in salita. Questo mi fa capire che potrò usarla senza problemi anche in inverno durante escursioni con le ciaspole.Le tasche (3) sono generose e facilmente accessibili, con le cuciture ben protette dal tessuto ripstop. Specialmente quella sul petto mi è piaciuta parecchio perché è grande abbastanza da ospitare senza problemi anche i più recenti smartphone.Ho apprezzato molto la cerniera frontale che sale arrivando fino a coprire la bocca per una maggior protezione dal vento, mentre il cappuccio è morbido e grande abbastanza da tenerci dentro anche un casco da arrampicata.Due mancanze che ho invece ravvisato sono la mancanza di un’asola per il pollice in modo da proteggere le mani dal vento e le maniche non staccabili. Questo limita leggermente la versatilità di questo antivento.Visto che sui cartellini attaccati alla giacca al momento del suo arrivo non ho trovato accenni alla sua resistenza all’acqua (come invece riportato sul sito) ho fatto una prova lasciandone “stagnare” un po’ sopra. Dopo oltre 5 minuti l’acqua non aveva ancora oltrepassato il tessuto. Ho provato allora a tenerla sotto il getto del lavandino ma anche così l’acqua non è passata.Non sarà un guscio completamente impermeabile ma si difende alla grande!Provandola invece per il mio viaggio o nella vita di tutti i giorni ho notato che può essere un’ottima giacca da tempo libero anche se la Ternua non l’ha prevista espressamente per questo utilizzo.Il fatto che sia abbastanza calda fa sì che anche durante i momenti di svago in cui non si fa attività sportiva ci si senta caldi e protetti dal vento e dal freddo.La sua ottima idrorepellenza e il cappuccio permettono inoltre di fare a meno di un guscio impermeabile in caso di pioggia fine o neve asciutta, ottimizzando così l’attrezzatura nello zaino.VestibilitàSono alto 183 cm per 80 kg e ho provato una taglia leggermente più abbondante di quanto sono abituato di solito, scegliendo una XL per poterla indossare sopra un altro strato intermedio nelle occasioni più fredde. Tuttavia anche una L poteva essere sufficiente.Il materiale è elastico e molto morbido, con un elastico nella parte bassa che permette di stringerla in vita al punto giusto.Consigliata perHo trovato la Ternua Kimo Lite una giacca davvero polifunzionale, calda abbastanza per il tempo libero e il viaggio “esplorativo”, ma anche per l’escursionismo nelle stagioni a cavallo tra autunno e primavera.In fase di salita è possibile utilizzarla direttamente su una maglietta termica, mentre può essere utilizzata come terzo strato (guscio) durante la discesa oppure durante una ciaspolata.La consiglio a tutti coloro che cercano un soft shell che vada bene in ognuna di quelle occasioni (come il trekking e il viaggio) dove servono comodità, qualità e ottimizzazione dell’attrezzatura.[prezzo-link link=""https://mountainreview.it/vai/ternua-kimo-lite-jacket/ ""]"
9189,"Five Ten Niad Lace W","PremessaPer prima cosa è doveroso segnalare che a causa di un errore di invio da parte dell'azienda, le Five Ten Niad Lace W da me (uomo) testate sono in realtà la versione da donna.L’unica differenza delle due versioni, a parte nei dettagli di colore, consiste in una leggera variazione sulla vestibilità della scarpa, più stretta nella versione femminile. Personalmente, avendo un piede magro, tendo ad apprezzare tale caratteristica e non è la prima volta che mi trovo ad utilizzare scarpette da donna.In ogni caso, per poter essere totalmente oggettivo nella valutazione delle Niad, le ho fatte provare anche ad una ragazza che potesse darmi il suo parere, che tra le altre cose non discosta da ciò che riporterò in seguito.Caratteristiche tecniche Niad Lace WSuola in gomma Stealth® C4Tomaia in microfibra LylianeIntersuola da .5mm in TPUSuola piattaAsimmetria moderata[link-produttore link=""https://www.adidas.it/scarpe-five-ten-niad-lace-climbing/FW2851.html""]Modalità di testHo testato le Five Ten Niad Lace W durante il periodo primaverile sia in falesia che su vie lunghe, sia sul granito della Valmasino che sul calcare Lecchese.Considerata la tipologia di scarpa, ho preferito testarla prevalentemente in tutte quelle condizioni dove è in grado di dare il meglio di sé, ovvero su muri verticali e piccoli appoggi, ma non è mancato anche qualche incastro in fessura.La prova sul campoSi scrive Niad, si legge Anasazi.&nbsp;Parlare di queste scarpette senza citare lo storico modello di Five Ten è praticamente impossibile. Le Niad infatti sono la naturale evoluzione della scarpetta che ha salito il primo 9a+ della storia.Nel mio piccolo non è la prima volta che utilizzo delle scarpette Five Ten per arrampicare. Spesso quando scalo in Val di Mello tendo ad utilizzare quasi esclusivamente delle vecchie scarpette del brand americano dell’era pre Adidas per l’eccezionale mescola originale della Stealth C4.CostruzioneDopo un primo confronto con il vecchio modello di Anasazi è possibile notare l’aggiunta di un inserto di gomma nella parte superiore della punta, utile in caso di utilizzo in fessura.Sempre rispetto al vecchio modello è stata leggermente ammorbidita la rigidità dell’intersuola che rimane comunque in un range medio-alto rispetto al mercato delle scarpette contemporanee.Anche la forma del tallone è stata modificata per migliorare la vestibilità, aggiungendo una fascia trasversale per “agganciare” il tallone all’interno della tomaia.La suola è un unico pezzo dalla punta al tallone, realizzata come per le storiche Anasazi in Stealth C4, a mio parere una delle migliori mescole in circolazione.PrestazioniÈ proprio la rigidità a contribuire ad accentuare due caratteristiche apparentemente simili ma opposte, precisione e sensibilità.La Five Ten Niad ha dato il meglio di sé come scarpetta per l'arrampicata su muri verticali e con appoggi essenziali, piccoli ma netti. Il sostegno dato dall'intersuola permette di affrontare tiri molto tecnici dove la maggior parte del peso viene distribuito sui piedi.Al contempo, la sua struttura rigida non permette però di avere una buona sensibilità sotto il piede quando si prova a piegare la scarpetta per andare a ricercare l’aderenza dell’avampiede.In fessura le Niad non sono per niente male, una volta torto il piede a ricercare l’incastro, la sensazione è buona come anche il classico dolore sulle nocche delle dita attenuato dal rinforzo in gomma.Calzata delle Niad Lace WArriviamo ora a quella che per me è uno degli aspetti più peculiari di questa scarpetta. La calzata delle Niad infatti è particolare, o la ami o la odi.Durante i primi utilizzi, la sensazione che avevo non era delle migliori, nonostante il volume ridotto dichiarato nel modello da donna, sentivo spazio libero sotto la pianta del piede ed una percezione di “scalzata” del tallone.Dopo qualche giorno invece ho cominciato ad apprezzare maggiormente questa scarpetta a patto di rimanere nel suo campo di utilizzo ovvero fessure e muri verticali.Non avendo avuto la possibilità di provare in negozio questa scarpetta mi sono affidato alle indicazioni di Five Ten che consiglia di prendere il proprio numero di scarpe o al massimo un numero in meno per una calzata più “aggressiva”.Tengo inoltre a precisare che queste sensazioni sulla calzata sono state confermate anche da un'amica che le ha provate e confermato quanto sopra riportato.Consigliate perLe Niad Laces sono un modello di scarpetta pensato per un utilizzo a 360°. La loro forma non particolarmente “aggressiva” le rende perfette per un utilizzo prolungato, rendendosi dunque una valida scelta per quel che riguarda l’impiego su vie lunghe.Come già accennato nei paragrafi precedenti, credo possa essere una buona scelta per determinati stili di arrampicata se si ricerca precisione e sostegno. Se si vuole invece una scarpetta all-around può essere una valida opzione per la sua comodità, consapevoli però del fatto di rinunciare ad una buona dose di sensibilità.Nonostante online si possano trovare pareri differenti, non la consiglierei per vie particolarmente strapiombanti o per il boulder, sia per la forma che per la scarsa capacità di tallonaggio che ho riscontrato.CuriositàIl nome di questo modello è un acronimo: Nose In A Day. Nome che suggerisce l’indicazione d’uso della scarpetta, uso prolungato su gradi esigenti.[prezzo-link link=""https://mountainreview.it/vai/five-ten-niad-lace-w/""]"
9209,"Kayland Grimpeur AD GTX","Le Kayland Grimpeur AD GTX sono scarpe basse progettate per utilizzo ride&amp;climb in cui sfruttare la bicicletta come mezzo di avvicinamento alla nostra destinazione finale in montagna. Ottime anche come scarpe da approach ed escursioni su sentieri tecnici grazie alla precisione e protezione che offrono.Caratteristiche tecniche delle Kayland Grimpeur AD GTXPeso misurato (taglia 43.5): 441g e 423g per un totale di 864gAltezza scarpa: bassaMembrana: Gore-tex extended comfortTomaia: pelle scamosciataSistema di allacciatura: Extended Lacing System AsimmetricaIntersuola: EVA assorbi-urti (materia plastica copolimerica di etilene e acetato di vinile con ottime proprietà di flessibilità e elasticità)Suola: Vibram Gravity con mescola MegagripModalità di testHo utilizzato le Kayland Grimpeur AD GTX nella misura 43.5 (peso 61 kg e sono alto 183 cm) per un totale di 100 km e 6000m di dislivello percorsi per la maggior parte su sentieri di media/alta montagna con tratti tecnici su roccia sia in salita che in discesa. Non ho testato le scarpe su vere e proprie ferrate ma parte dei tratti affrontati erano attrezzati.I percorsi erano quasi interamente asciutti con solo pochi tratti fangosi e qualche breve sezione innevata, temperature da fredde (poco sopra gli zero gradi) a calde (circa 25°C). Le uscite sono state di media lunghezza dai 15 km ai 25 km e dislivelli dai 1000 m ai 1800 m. In molte delle escursioni effettuate, la bici (gravel e mtb muscolari) è stato il mezzo di avvicinamento per il punto di partenza dei sentieri. Queste sezioni in bici sono state di breve/media distanza (5-20 km) e dislivelli di massimo 500m su salite anche molto ripide.La prova sul campo delle Kayland Grimpeur AD GtxComfort e fitHo apprezzato fin da subito un buon comfort e un’ottima sensazione di fasciatura del piede, merito del buon sistema di allacciatura. Il tutto si traduce in scarpe stabili e precise che permettono di affrontare con sicurezza anche tratti rocciosi di facile arrampicata. In particolare ho avuto buone sensazioni sulle sezioni attrezzate che ho affrontato: la scarpa infatti offre un ottimo supporto del piede per procedere con passo sicuro. Buona anche l’ammortizzazione con il terreno e la protezione da asperità e irregolarità, merito dell’intersuola in EVA, materiale plastico copolimerico di etilene e acetato di vinile attualmente molto utilizzato da diversi brand per l’intersuola delle scarpe.Quando si utilizzano le scarpe in bicicletta si riesce a pedalare con fluidità anche se il peso si fa sentire e la pedalata non risulta perfettamente rotonda. Inoltre è bene prestare attenzione alle stringhe, esse sono particolarmente lunghe e anche se allacciate potrebbero impigliarsi tra catena e guarnitura. Un taschino ricavato nella linguetta avrebbe potuto ovviare al problema (soluzione già utilizzata da scarpe da bici con i lacci).La precisione delle scarpe è dovuta anche ad una calzata piuttosto stretta: chi ha piedi a pianta larga le potrebbe trovare poco comode durante utilizzi prolungati.La zona del tallone è la parte della scarpa meno confortevole, nonostante non mi abbiano mai procurato vesciche; durante utilizzi di molte ore, mi hanno causato qualche irritazione sul tendine di Achille. Questa parte del piede, infatti, tende a non aderire perfettamente alla scarpa a causa della differenza di imbottitura tra la zona inferiore e superiore della parte superiore della scarpa. Ciò causa un po’ di sfregamento tra piede e scarpa.Struttura delle Kayland GrimpeurLe Kayland Grimpeur AD GTX sono costituite da una membrana in Gore-Tex Extended Comfort che permette al piede di rimanere asciutto anche in condizioni di pioggia e acqua. Ciò non impedisce una buona traspirabilità: anche durante le uscite più calde, il mio piede non ha mai sofferto e, accoppiando le scarpe ad un buon paio di calze traspiranti, si ha sempre la sensazione di freschezza. Non ho mai provato la scarpa in condizioni di freddo intenso ma ne sconsiglio l’uso in questo caso: la membrana Extended Comfort, infatti, è pensata per climi temperati o caldi, dato che privilegia la traspirabilità e impermeabilità a scapito della termicità. In ogni caso, con temperature di poco sopra lo zero, il mio piede è rimasto sempre caldo. Utilizzandole in bici in condizioni invernali si potrebbero utilizzare dei sovrascarpe come protezione aggiuntiva dall’aria fredda unitamente a delle calze termica (e.g. calze in lana merinos).Particolare della tomaiaLa punta della scarpa è rivestita da uno spessore in gomma che si estende per un tratto su entrambi i lati della scarpa. Questo strato aggiuntivo fornisce un’ottima protezione al piede contro urti involontari del piede su irregolarità del terreno ed evita che la tomaia subisca eccessive abrasioni.Particolare del puntaleIl sistema di allacciatura si estende per quasi tutta la lunghezza della scarpa, dalla caviglia fino alle dita dei piedi. La sua regolazione è veloce e permette alla scarpa di aderire bene al piede a favore della stabilità e precisione di calzata. Ciò non limita il movimento del piede durante la pedalata anche quando i lacci sono ben tirati, non ci si deve quindi preoccupare di allentare l’allacciatura quando si passa dalla modalità hike a quella bike.&nbsp;Da sottolineare poi l’allacciatura nella zona della caviglia: qui Kayland ha introdotto il sistema brevettato A.L.S.., acronimo che sta per Ankle Lock System. In pratica, le stringhe passano in asole allungate poste in zona arretrata al di sotto della caviglia. In questo modo si ha una sensazione di precisione della calzata senza che la libertà di movimento venga ostacolata (quest’ultimo aspetto è fondamentale quando si pedala).Ho poi notato che il nodo di allacciatura tende ad allentarsi se non lo si stringe in maniera molto decisa e che la linguetta si sposta un po’ lateralmente dopo qualche ora di utilizzo diminuendo il comfort in questa zona della scarpa finchè non si riporta la linguetta nella sua posizione corretta.Suola e gripLa suola è Vibram Gravity con la collaudata mescola Megagrip. Nella zona vicino alla punta e al tacco è presente un bordo riportato di colore rosso con leggeri intagli. La restante parte della suola, di colore nero, è invece caratterizzata da tasselli rotondi. Questa soluzione assicura un’eccellente trazione su svariati tipi di terreno, da quelli ghiaiosi a quelli in terra battuta fangosi. In particolare ho apprezzato queste Kayland per la loro buona aderenza sui brevi tratti rocciosi che ho affrontato; ovviamente siamo lontani dal grip che offre uno scarpone da alpinismo ma, come scarpe da approach, si comportano egregiamente su questo tipo di terreno. La suola, inoltre, permette di spingere in modo efficace sui pedali senza flettersi in maniera eccessiva. Kayland è davvero riuscita a creare una scarpa che consente di camminare per tante ore e spingere anche sui pedali senza disperdere troppa potenza. Un’altra piacevole sorpresa è stata la tendenza della suola ad evitare l’accumulo di sporco e fango, merito dei tasselli tondi e distanziati.Consigliate perConsiglio le Kayland Grimpeur AD GTX per chi affronta hiking impegnativi e avvicinamenti anche su terreni rocciosi che richiedono qualche breve tratto di arrampicata (ferrate comprese) e a chi vuole utilizzare la bici come mezzo di trasporto per raggiungere l’inizio del sentiero. Ottima traspirabilità, grip e precisione di calzata, adatte a chi ha la pianta medio-stretta. Sconsigliate in inverno per la loro poca termicità: in questo caso meglio utilizzare scarpe con membrana dalle migliori proprietà di isolamento termico oppure aggiungere dei copriscarpe quando si pedala al freddo.[prezzo-link prezzo=""159,95""]"
9247,"Silva Explore 4RC","Silva Explore 4RC è una lampada frontale con batteria ricaricabile dal design minimale ma molto funzionale e semplice da usare. Silva la inquadra in un generico contesto “outdoor” ed effettivamente fa il suo dovere in attività dove la quantità di luce, e quindi quanto lontano possono essere illuminati gli oggetti, non è fondamentale. Qualche esempio? Camminate in montagna, alpinismo, arrampicata, campeggio.Caratteristiche tecniche della Silva Explore 4RCBatteria ricaricabile5 modalità di luce (3 bianche, 1 rossa, 1 arancione)“Intelligent light” (maggiori info a questo link)Impermeabile (IPX7)Massima intensità 400 lumenPeso: 73 g[link-produttore link=""https://silvasweden.com/collections/outdoor/products/explore-4rc""]Modalità di testSilva Explore 4RC è stata utilizzata per fare attività outdoor come camminate in montagna, arrampicata al tramonto, sessioni notturne di mtb e durante serate all’aperto in modalità campeggio, utilizzando per esempio il sacchetto fornito insieme alla lampada frontale come fonte di luce diffusa.La prova sul campoLuceLa lampada frontale Silva Explore 4RC è molto versatile. Il sistema Silva Intelligent Light gestisce in modo automatico i due led bianchi per bilanciare l’intensità del fascio di luce a seconda se si guardi lontano o un oggetto vicino.Le 3 intensità dichiarate da Silva sono 10, 200 e 400 lumen. La durata dichiarata della batteria per queste 3 intensità è di 20, 3.5 e 2.5 ore ad una temperatura sopra lo zero, mentre sotto lo zero è di 15, 2.5 e 2 ore.A massima intensità la luce risulta forte e si riesce a vedere qualsiasi cosa ad una distanza poco inferiore ai 100 metri. Non fatevi ingannare dalla questione dei metri: per attività in cui la velocità è cruciale (ad esempio sci e mtb in discesa) un’intensità del genere è limitata, per cui la sconsiglierei in quelle situazioni.Per l’utilizzo in bivacchi/rifugi o comunque per la lettura durante la notte è presente una modalità di luce rossa, mentre è stata aggiunta un’utilissima modalità di luce arancione che enfatizza i contorni delle mappe cartacee.Effettivamente questa modalità di luce rende le mappe leggermente più visibili della classica luce rossa. La differenza non è enorme, ma è un’aggiunta che ho apprezzato.AccessoriSilva Explore 4RC viene venduta con una sacchettina di tessuto morbido bianca che può essere utilizzata in una tenda mettendoci al suo interno la lampada frontale accesa, così da fare una luce diffusa molto gradevole.Oltre a questa sacchettina, nella scatola della Silva Explore 4RC vi sono anche un adesivo ed una clip. La clip può essere utilizzata per attaccare la lampada agli spallacci dello zaino oppure si può attaccare l’adesivo ad un caschetto e la clip all’adesivo stesso, in modo da fissare la lampada senza dover utilizzare la fascia elastica.Fit e regolazioniIl supporto e l’elastico regolabile rendono la Silva Explore 4RC molto stabile anche durante attività più movimentate come la corsa. Anche sul caschetto la frontale si adatta e regola facilmente. Inoltre la lampada può essere regolata dall’alto al basso senza scatti (cosa piuttosto comune nelle altre lampade frontali) in maniera fluida, il che la rende molto precisa come regolazione a seconda dell’attività che si sta svolgendo.Si cambia modalità di luce con un singolo pulsante in maniera molto pratica e semplice. Non c’è un blocco del pulsante in quanto il pulsante stesso è protetto da una coroncina che evita una pressione non voluta.Batterie: il vero dilemma di oggiIn conclusione Silva Explore 4RC è un’ottima lampada frontale adatta un pò a tutto quello che non necessità di un fascio luminoso particolarmente potente. Nel caso di attività di più giorni ovviamente bisognerà tener conto del dover ricaricare in qualche modo la batteria con un powerbank o qualcosa di simile.A mio avviso questo al giorno d’oggi è il vero dilemma di queste lampade frontali ricaricabili, in quanto, nel caso di attività che necessitino di una fonte luminosa per più di qualche ora si deve tener conto di una fonte energetica per ricaricare la batteria, mentre con una lampada frontale tradizionale basterebbe portare un paio di pile in più.Qual’è la scelta migliore? Come spesso succede, tutto dipende dalle proprie necessità. Non esiste una risposta giusta e/o sbagliata.Consigliata perAttività outdoor come arrampicata, alpinismo, campeggio, camminate in cui non si necessità di un fascio luminoso particolarmente potente.[prezzo-link link=""https://mountainreview.it/vai/silva-explore-4rc/""]"
9330,"Ternua Neutrino W Jacket","Ternua Neutrino W è una giacca pensata per le donne che praticano trail running e fast hiking e che cercano un capo leggero e funzionale con ingombro e peso minimi. È una giacca che garantisce un’impermeabilità totale e, allo stesso tempo, massima traspirabilità. Può essere impiegata anche per uscite lunghe ad alta intensità.Ternua è un’azienda basca, nata nel 1994, la cui filosofia racchiude in sé la montagna, l’avventura, la solidarietà e il rispetto per l’ambiente: per tale ragione, i suoi prodotti sono tutti realizzati in materiali riciclati ed ecosostenibili.Caratteristiche tecniche della Ternua Neutrino WPeso: 123 gDimensioni giacca Materiale: 100% poliammideCompletamente impermeabile (20000 mm di colonna d’acqua) e traspirante (MVP 20000 g x m2 x 24 h, ossia la quantità di vapore acqueo -sudore- che attraversa 1 metro quadro di tessuto in 24 ore) Tecnologia: 12 Deniers Pertex® Shield (in pratica l’antagonista del Gore-Tex®), con un peso di 53 g/m2Trattamento idrorepellente privo di PFC (perfluorocarburi)Certificazione Bluesign®Altamente comprimibile (può essere ripiegata nella tasca interna per il trasporto)Dimensioni giacca compressa: 14x8x6 cm[link-produttore link=""https://www.ternua.com/com/neutrino-w-jacket.html""]Modalità di testHo utilizzato la giacca Ternua Neutrino W in occasione di 5 uscite tra maggio e giugno 2022. Due di queste erano corse collinari su strada, svolte con pioggia battente per tutta la loro durata (1h30’-2h, temperatura 10-15°C). Due erano uscite di trail running su sentieri di montagna con pioggia intermittente (durata totale: 5-6 ore, dislivello compreso tra 1500 e 2000 m, quote fino ai 2600 m, temperatura variabile tra 5°C e 20°C).Infine ho usato la giacca per un’escursione, sempre con pioggia intermittente (durata 2h30’, temperatura tra 15°C e 25°C, dislivello 700 m, quota massima 1700 m).La prova sul campo della giacca Ternua NeutrinoPrime impressioniLa leggerezza della giacca mi ha colpita fin da quando mi è stata consegnata nello scatolone per la spedizione, che temevo fosse vuoto, visto il peso davvero ridotto che aveva! Una volta aperto, anche al tatto sono stata colpita dalla membrana di cui è costituita la giacca: sottilissima, non troppo rigida, ben impermeabilizzata al suo interno. L’impressione è stata quella di avere tra le mani una sorta di carta velina ma molto resistente.Ho apprezzato anche le due cerniere: quella per chiudere la giacca sul davanti e quella della tasca sul petto, molto comoda e capiente, in grado di alloggiare con parecchio agio anche smartphone piuttosto grandi come il mio. Le cerniere, infatti, non sono troppo sottili e fragili: questo è un aspetto a mio avviso molto importante in situazioni di corsa sotto la pioggia battente, dove la manualità può venire meno (mi è capitato di rompere la cerniera di uno zaino da trail running in quanto molto sottile e difficile da chiudere e aprire velocemente).Comfort e fitUna volta indossata, la giacca veste molto aderente e segue le forme femminili ed è esteticamente molto gradevole. Il suo fit aderente fa sì che la giacca segua i movimenti del corpo senza mai tirare o spostarsi. Il taglio femminile, in cui le spalle e i fianchi sono più larghi e la vita più stretta, non ne compromette la libertà di movimento e slancia la figura.Nella taglia da me testata (S) non ho avuto necessità di stringere i cordini presenti sul fondo della giacca in quanto già abbastanza aderente sui fianchi.Ho trovato poco comodo e funzionale soltanto il cappuccio. Essendo abituata a correre portando i capelli raccolti in una coda di cavallo, non mi è stato possibile coprire bene tutta la testa in quanto il cappuccio è abbastanza “minimale” e tende a scivolare verso l’indietro, anche quando la cerniera è completamente chiusa e la giacca arriva a coprire il mento e la bocca. Per questo motivo, durante le mie corse sotto la pioggia, ho dovuto utilizzare un berretto impermeabile anziché il cappuccio della giacca Ternua che, invece, sono riuscita a sfruttare durante un’escursione (in quel caso, avendo un’andatura più blanda, il cappuccio rimaneva più fermo in testa). I polsini presentano un elastico che consente di non far passare l’aria e la pioggia all’interno ma che, nel contempo, non stringe eccessivamente e permette di indossare la giacca anche quando al polso si porta l’orologio GPS.Impermeabilità della giacca Ternua NeutrinoOttime la traspirabilità, l’impermeabilità e la protezione dal vento della Ternua Neutrino W Jacket: anche dopo corse lunghe sotto la pioggia battente, mi sono ritrovata asciutta e non ulteriormente sudata rispetto a quando corro senza giacca, nonostante l’assenza di prese d’aria o di cerniere apribili per aumentare la fuoriuscita dell’aria. Del resto, questa giacca è adatta anche alle gare di trail running e skyrunning in cui il requisito è che resista a 20000 colonne d’acqua ed, essendo dotata di membrana Pertex®, è molto più performante di una semplice giacca idrorepellente.Una giacca idrorepellente senza membrana è molto traspirante e consente al sudore di fuoriuscire in modo più efficace, oltre a fornire una protezione adeguata contro acquazzoni o piogge leggere se si corre per meno di un’ora, mentre la giacca Ternua Neutrino W permette di rimanere protetti dall’acqua per parecchie ore, impedendo all’umidità di penetrare all’interno e fornendo al tempo stesso la massima traspirabilità possibile.TermicitàQuanto alla termicità, la giacca Ternua Neutrino garantisce una buona protezione anche alle basse temperature, se si utilizza uno strato sottostante più pesante della semplice maglietta (ad esempio una maglia termica a manica lunga).IngombroDa notare, infine, l’ingombro ridotto della giacca una volta ripiegata nell’apposita tasca interna (le dimensioni della giacca richiusa sono di circa 7/8 cm di diametro per circa 14 cm di lunghezza), che sparisce nello zaino da trail running e occupa davvero poco spazio, oltre che essere leggerissima: il peso misurato è di 108 g, inferiore a quello dichiarato di 123 g.VestibilitàLa giacca Ternua Neutrino W da me testata era nella taglia S. Sono alta 160 cm e peso 58 kg: non avendo una corporatura esile, ero indecisa se optare per la taglia M. In realtà, la giacca nella taglia S mi veste giusta senza stringere e sono riuscita ad utilizzarla anche con sotto due strati di vestiti pesanti.Consigliata perLa giacca Ternua Neutrino W è ideale per le trailrunner che ricercano un ottimo compromesso  tra impermeabilità e traspirabilità, oltre che peso e ingombro ridotto.Le più fortunate saranno le trailrunner con i capelli corti o abituate a correre con i capelli sciolti, visto che il cappuccio non è sufficientemente coprente e fermo in caso di capelli legati in una coda di cavallo. Questa giacca è adatta anche per tutte le gare di trail running e skyrunning, dato che spesso l’elevata impermeabilità (20000 colonne d’acqua) è un requisito del materiale obbligatorio per poter partecipare alle competizioni.Il prodotto si presta anche ad essere utilizzato nell’escursionismo, magari indossato sopra ad uno strato più pesante rispetto alla semplice maglietta con cui solitamente si corre.Disponibile anche in versione uomo.[prezzo-link link=""https://mountainreview.it/vai/ternua-neutrino-w-jacket/""]"
9526,"Millet G Trek 5","La Millet è un'azienda storica di origine Francese ed è da sempre sinonimo di alpinismo e di escursionismo tecnico: fondata negli anni '20 in cui l'alpinismo muoveva i primi passi, si è focalizzata inizialmente sulla produzione di zaini per poi estendersi a tutti i prodotti di abbigliamento e calzature per lo sport in montagna. La scarpa G TREK 5 Gore-Tex è disegnata per i trekking più lunghi e le salite estive, assume una sembianza da scarpone alpinistico ma non deve trarre in inganno in quanto il suo focus è l'escursionismo, in parte anche avanzato.&nbsp;La suola Vibram® Nanga Litebase è stabile e resistente per affrontare i terreni più impegnativi. La scarpa è semirigida, può essere dotata di ramponi semiautomatici ed è molto piacevole la tomaia in pelle nabuk italiana a cui è associata una membrana Gore-Tex impermeabile. Eccellente il supporto intorno alla caviglia e buona l’imbottitura, all’insegna della comodità per le lunghe escursioni.Caratteristiche tecniche della Millet G Trek 5Scarpa da escursionismo in pelle nabukSuola Vibram® Nanga LitebaseSottopiede con assorbimento degli urti in EVA a doppia densitàSoletta Top Comfort anatomicaProtezione dei bordi in gommaMembrana Gore-TexCompatibile con ramponi semiautomaticiPeso, 430g. 1 scarpa misura 43[link-produttore link=""https://www.millet-mountain.com/g-trek-5-gtx-m-ebony.html""]Modalità di testHo utilizzato la Millet G Trek 5 in situazioni di escursionismo, ferrata, escursionismo avanzato spingendo la scarpa oltre la sua zona di applicazione più consona proprio per testarne il limite. Le escursioni più degne di nota sono state nelle orobie al Cimone della Bagozza per canali innevati e in avvicinamento al Pinnacolo di Maslana, un percorso escursionistico da a Zermatt a StafelAlp e Furi, e la salita al Rifugio Monzino in valle d’Aosta per la ferrata Franco Garda. Date le alte temperature degli ultimi mesi non ho avuto bisogno di indossare i ramponi nei tratti nevosi ma li ho provati a secco, rimanendo quindi soddisfatto della tenuta delle suole su canali di neve. Come ripeterò varie volte in questa review, la scarpa la giudico prima di tutto comoda e solo parzialmente tecnica. Il che deve a mio avviso far propendere per una scelta che richieda prima di tutto la comodità e la protezione su terreni escursionistici anche avanzati ma non alpinistici.La prova sul campo della Millet G Trek 5Come si presentaIl set di colori scuri, i materiali e le finiture scelte conferiscono alla Millet G Trek 5 un look tecnico, soprattutto per via del bel fascione protettivo in gomma che ricopre bene il puntale ed i fianchi. Posteriormente è stata inserita a totale protezione del tallone una fascia in plastica rinforzata, utile anche sulle pietraie.La scarpa copre ben oltre il malleolo e devo dire che la protezione ha fatto il suo lavoro durante le escursioni più impegnative contenendo la caviglia in quei passaggi dove, per troppa confidenza o disattenzione, era pronta a cedere. Piacevole il tessuto tramato che avvolge la caviglia con all’interno una imbottitura morbida e felpata. L’unico appunto su questa zona della scarpa è dato dal fatto che anche se si stringe al massimo l'allacciatura della parte poi dopo un paio di decine di minuti la zona si allenta un po’, andando ad allentare la pressione attorno alla tibia. Questo concede comunque un ottimo controllo e comfort in fase di camminata, mentre fa sì che si perdano le caratteristiche delle scarpe alte quando si cerca un appoggio più tecnico.La scarpa da sottoLa suola è semirigida ed è una Vibram Litebase, una tecnologia innovativa progettata dal team R&amp;D Vibram con il supporto di atleti di prim'ordine. La leggerezza è fondamentale per risparmiare energia e migliorare le prestazioni: Vibram Litebase riduce del 30% il peso complessivo della suola attraverso una riduzione dello spessore della suola stessa del 50%, mantenendo la qualità Vibram in termini di aderenza, trazione e durata. Nelle camminate su fondi sdrucciolevoli c’è sempre stata una buona performance; un po’ meno in situazione di ghiaia sottile e sentiero ripido, ritrovate su alcune jeppabili sopra Zermatt.La climbing zone anteriore non è molto pronunciata, a conferma che la Millet G Trek 5 non va considerata una scarpa da grandi prestazioni tecniche, ma si distribuisce tutto attorno al puntale ed inoltre l’azione di punta è molto ben supportata dalla struttura protettiva superiore. Ho trovato facile appoggiare le scarpe in buchi e fessure senza che le dita subissero alcuni stress.In fase di appoggio e di tenutaRimanendo sulla parte anteriore della scarpa ho verificato che l’appoggio sulle punte potesse offrire quella performance utile per le situazioni da ferrata, dove capita di variare il percorso da appoggi naturali ad artificiali. La gomma ottiene la giusta aderenza e la struttura in generale si conferma semirigida. Quindi, quando serve contare molto sull’appoggio di punta, serve mettere in conto che la scarpa inizi a piegarsi, riducendo in parte il sostegno che viene a meno se ci troviamo in una situazione di forte verticalità.La tenuta laterale, messa sotto stress in vari passaggi dove quasi tutto il peso verteva su una gamba, ha dimostrato di non far scivolare la scarpa ma la struttura in generale ha ceduto un po’, portando anche qui la scarpa in una situazione di sostegno limite.Ho provato la Millet G Trek 5 in aderenza su sassi lisci, di granito, con una pendenza sufficientemente sostenuta. In situazione di asciutto la scarpa non si è mossa, i passi si sono susseguiti senza problemi. In generale ritengo quindi soddisfacente la sensazione fornita dalla suola che permette di fare quello che serve in passaggi tecnici occasionali, privilegiando il comfort della semirigidità e della buona ammortizzazione.In azione sul mistoCon l’obiettivo di testare la scarpa in una situazione un po’ oltre il suo utilizzo canonico del trekking, ho risalito canali e percorso crestine. Ho avuto una buona sensazione favorita da un prodotto leggero, una suola dal buon grip che non mi ha portato ad utilizzare i ramponi, ed una forma anteriore un po’ a punta con la buona protezione data dai fascioni.In queste tipiche situazioni di escursionismo avanzato o di alpinismo facile la scarpa ha supportato il peso ed i passi senza affaticare piedi e caviglie e mi ha permesso di ricercare il mio percorso seguendo le linee naturali della montagna.La ramponabilitàCausa la tarda primavera molto calda, le uscite sulla neve sono state limitate e non ho avuto la necessità di indossare i ramponi. Ho fatto però delle prove a secco che per quello che si cerca su una scarpa di questo tipo, certamente non l’appoggio in punta di ramponi su passaggi tecnici ma bensì l’alloggiamento della scarpa nel rampone, le ritengo sufficienti.Ho potuto osservare quindi il buon alloggiamento per i ramponi semiautomatici, leggeri e validi per le situazioni legate all’imprevisto. Lo stesso per ramponi più strutturati con chiusura classica e antizoccolo, più idonei per camminate in quota e su ghiacciai dove il rampone lo si tiene calzato per varie ore.ImpermeabilitàCome ogni scarpa con queste caratteristiche, la pelle Nabuk è deputata a repellere l’acqua data dalla rugiada o dalla neve, la membrana in Gore-Tex serve per mantenere il piede asciutto. La pelle è di buona qualità, e conferisce alla scarpa innanzitutto un comfort apprezzabile. La rugiada mattutina delle prime uscite non ha intaccato lo strato di impermeabilizzante.Situazione differente dopo qualche ora con i piedi sui nevai bagnati, in cui la pelle ha iniziato ad assorbire acqua fino a bagnarsi al di sopra della zona di gomma e un po' su tutta la tomaia. A fine di una giornata dove ho “pestato” molta neve ho iniziato a sentire umidità nei piedi e togliendo le scarpe ho osservato le calze bagnate.Cosa un po’ rara, ho sentito il bisogno di farle asciugare e poco dopo sono ripartito. Conoscendo la qualità del prodotto, che non avrebbe dovuto a mio avviso portare a questa situazione, ci ho tenuto a segnalare l'anomalia al produttore Millet. Il quale, ipotizzando un difetto di fabbricazione, molto correttamente si è premurato di mandarmi un paio di scarpe nuove e di ritirare quelle che avevo usato fino a quel momento.Consigliate perLa Millet G Trek 5 Gtx è una scarpa che permette di fare avvicinamenti lunghi e trekking a pieno carico, ma poi metterei uno stop quando il percorso entra nell’alpinismo di qualche ora o di difficoltà dal classico in su.Insomma, una scarpa consigliata per escursioni di più giorni, anche su terreni accidentati e lunghe pietraie in quanto offre una protezione completa del piede e della caviglia. Utile per vie ferrate anche con passaggi su roccia. Ben ramponabile per quanto non da considerare per l’alta quota.[prezzo-link link=""https://mountainreview.it/vai/millet-g-trek-5/""]"
9621,"Lorpen Light Hiker Eco","Le calze Lorpen Light Hiker Eco sono pensate per il trekking alpino in primavera, estate, autunno. Si tratta di una calza ideale per lo scarpone ma anche per la scarpa bassa, che veste bene e protegge adeguatamente le parti più sensibili. Si avvale della tecnologia a tre strati di filato unica al mondo e proposta da Lorpen sui suoi prodotti.È importante sottolineare che tutti i filati utilizzati sono riciclati, rendendo così il prodotto eco-friendly.Caratteristiche tecniche delle Lorpen Light Hiker EcoPeso: 70 gr al paio (Tg. L)Composizione: 44% Red-Cycled Nylon, 29% Coolmax Ecomade, 16% Stretch Nylon with lycra, 11% TencelTecnologia T3 con tre strati di filo così composti: Uno strato di filo idrofobico a contatto con la pelle che espelle il sudore e mantiene la pelle asciutta - Uno strato idrofilo nella parte centrale esterna che allontana il sudore dalla pelle - Un filo resistente che protegge le aree esposte all'attrito.Selective Layering System che combina i tre strati della tecnologia T3 a seconda della zona del piede[link-produttore link=""https://www.lorpen.com/product/t3-mens-light-hiker-eco/""]Queste calze sono costituite secondo un sistema a strati ben calibrato per dividere la calza in zone dove a seconda delle necessità del piede troviamo maggior protezione oppure maggior traspirabilità e distribuzione del sudore lontano dalla pelle.Modalità di testHo provato le Lorpen Light Hiker Eco con due diversi tipi di calzature: lo scarpone alto classico su suoli rocciosi come le grandi pietraie oltre i tremila metri nel massiccio del Monviso facendo oltre mille metri di dislivello, e con scarpe da trekking basse ben ammortizzate su sentieri in misto terra/roccia/sottobosco con dislivelli mediamente di 500m.Tutti i test sono stati svolti con temperature superiori alla media stagionale e già tranquillamente considerabili “estive”.La prova sul campo delle Lorpen Light Hiker EcoPer tutta la vita ho sofferto di vesciche ai piedi dopo i trekking impegnativi e le Lorpen Light Hiker Eco si sono dimostrate perfette per questo problema grazie a una fasciatura precisa ed ai rinforzi nei punti giusti che mi hanno permesso di chiudere ogni escursione fatta durante i test senza dolore.Non ho trovato differenze di feeling fra il piede e le Lorpen Light Hiker Eco pur cambiando tipo di calzatura e terreno, la sensazione generale è sempre quella di avere il piede ben protetto e asciutto, magari un po’ caldo soprattutto con lo scarpone alto.Ottime anche per scarpe basse e più leggereQuesto è sicuramente dovuto in gran parte alle alte temperature che ci stanno accompagnando in questa stagione ma la sensazione è che le calze potrebbero essere ancora più fresche di così.Ciò non incide comunque sul fatto che il piede risulti sempre perfettamente asciutto e mai sudato, mi ha anzi stupito come la calza, una volta estratto il piede dallo scarpone, non abbia forti odori.Provandola a bagnare di proposito per verificare la velocità di asciugatura l’ho trovata all’altezza delle mie aspettative (con scarpe in Goretex).VestibilitàCome molte altre calze da trekking anche le Lorpen Light Hiker Eco vengono vendute per range di taglie. Io indosso solitamente un 44, taglia “difficile” perché quasi sempre coincide con uno dei numeri più piccoli del range “L” facendomi così trovare calze che una volta indossate presentano la piega del tallone troppo in alto e quindi a volte addirittura dannosa.In evidenza la struttura a strati differenziatiQuesto problema non si è presentato con queste calze. Abituato ad acquistare sempre una taglia più piccola ho provato in questo caso sia delle calze M (39-42) che L (43-46).&nbsp;Con le M mi trovo bene ma sento il piede leggermente costretto, con le L lo sento ben fasciato e la piega del tallone aderisce perfettamente ad esso senza spostarsi.Il gambale della calza si ferma sotto i muscoli del polpaccio come ci si aspetta da una calza non invernale, e la sua elasticità la trovo adeguata a mantenere la sua posizione senza cadere o stringere (sensazione soggettiva in base al mio fisico).Un’altra caratteristica che mi ha sorpreso è che queste calze non hanno la classica imposizione “destro” e “sinistro”. Nonostante questa cosa all’inizio mi abbia insospettito è bastato usarle per capire come calzi perfettamente e si adegui perfettamente a ogni caratteristica personale del mio piede.Lunghezza che arriva poco sotto al polpaccioConsigliate perConsiglio vivamente queste calze a tutti coloro che soffrono di vesciche dietro al tallone come me, il suo tasso di protezione è davvero altissimo e la sua comodità superiore a molte altre aziende che ho scelto in passato.Possono inoltre essere utilizzate con ogni calzatura in quanto sono più alte rispetto al collare di un normale scarpone alto da escursionismo e proteggono bene la pelle da eventuali escoriazioni dovute allo strofinare su di esso. Detto questo il gambale rimane comunque sotto i muscoli del polpaccio e possono essere quindi indossate anche con una scarpa bassa.[prezzo-link link=""https://mountainreview.it/vai/lorpen-light-hiker-eco/""]"
9795,"Ferrino Lightent 3 Pro","PremessaLa tenda Ferrino Lightent 3 Pro è l’evoluzione della precedente Lightent 3 - che ho sua volta provato e a cui non mancherò di raffrontarla - e ne è un miglioramento perché è fabbricata con tessuti riciclati al 100%, è più resistente, versatile e meglio rifinita rispetto alla Lightent 3.La Ferrino Lightent 3 Pro riposta nella sua sacca si presenta compatta alla prova bilancia.Caratteristiche tecnichePosti: 3Peso: 2,8 kgDimensioni camera interna 160 x 235 cmDimensioni tenda completa 260 x 235 cmDoppio ingresso (uno su ciascun lato della tenda)Tessuti di poliestere riciclato al 100% (telo esterno e pavimento della camera interna)Paleria in duralluminioPicchetti in alluminio Hexagon[link-produttore link=""https://www.ferrino.it/shop-it/attrezzatura/tende/tende-lite/92173liifr-tenda-lightent-3-pro.html""]La Lightent 3 Pro caricata sulla biciModalità di testHo testato la Ferrino Lightent 3 Pro facendo sia ciclo-turismo sia trekking. In precedenza avevo utilizzato il modello Lightent 3 (nella versione non Pro) durante un trekking da 10 giorni in montagna. In questa occasione avevo riscontrato un difetto nella impermeabilizzazione, prontamente riconosciuto da Ferrino che ha provveduto a cambiare la tenda con il nuovo modello Pro. Ne ho quindi approfittato per scrivere una recensione che mettesse in luce anche i cambiamenti intercorsi tra le due versioni.La prova sul campo della Ferrino Lightent 3 ProSe sei impegnato in un trekking lungo, quel chilo in meno o in più che ti porti nello zaino, per diversi giorni fa una gran differenza. Ogni grammo risparmiato è oro. Anche facendo ciclo-turismo, specie sulle lunghe salite, il peso è importante. Una tenda da 2-3 persone ha il vantaggio di poter essere ripartita tra più portatori, separando la paleria dai tessuti.Peso e ingombroIl peso “minimo” (ovvero senza sacca e astucci) dichiarato da Ferrino per la Lightent 3 Pro è di 2,5 kg. Un peso che a mio avviso può essere considerato buono per la categoria di prezzo, anche se non ottimo in senso assoluto. Salendo di prezzo si possono trovare soluzioni più leggere della Lightent di Ferrino con peso sui 2kg.Una cosa che apprezzo molto è la costruzione a “paleria intelligente” che permette di campeggiare usando solo il telo esterno della tenda, (sacrificando la camera interna), abbassando così il peso complessivo trasportato a 1,8kg. Il telo esterno vi proteggerà comunque da vento e pioggia, anche se è chiaro che in questa configurazione i vostri materassini poggeranno direttamente sul terreno e dovrete fare a meno della zanzariera.La Lightent Pro, montata con solo il telo esternoMaterialiL’impressione avuta è che il telo esterno sia di una qualità migliore rispetto alla Lightent 3: meno sottile e più resistente. Esso è in 100% poliestere riciclato (come anche il pavimento della camera interna), ed è soggetto a spalmatura poliuretanica per renderlo impermeabile. Nel doppio tetto e nel pavimento le cuciture sono nastrate, anche qui per garantire totale impermeabilità. Un plauso poi per l’uso di materiali riciclati, un plus che poche tende possono offrire.La paleria è composta da 2 pali in duralluminio pre-collegati. I picchetti, solidi e leggeri, sono dell’esatto numero necessario a montare la tenda, quindi attenzione a non perderli e a come li trattate: seppur resistenti, se piantati su una superficie troppo dura possono piegarsi, deformandosi.La Lightent Pro, smontata. Da notare il dettaglio che la camera interna rimane attaccata al telo esterno, e viene ripiegata con esso, rimanendo un corpo unico anche quando si ripone la tendaCostruzione e gestione dello spazioLa camera interna è sospesa alla paleria con nastri e olivette. Le 4 pareti e il soffitto sono fatti di zanzariera a maglia fine, molto traspirante, chiamata “camera air”. Rispetto alla precedente versione mi sembra che abbiano diminuito la superficie della zanzariera, creando sulla parte bassa un cordolo di poliestere impermeabile più alto per meglio proteggere dal vento.La camera interna, denominata Camera Air: un’unica zanzariera su quattro pareti e sul soffittoLa parte bassa della Camera Air presenta un implementato “cordolo” di poliestere, più alto che nella precedente versione, che corre lungo la base della tenda e protegge meglio dal ventoDimensioni. In tre persone ci si sta, ma non benissimoLa camera interna ha dimensioni di 160 x 235cm. In larghezza, la parte di pavimento utile che tocca il suolo è in realtà di 150 cm e, una volta appoggiati tre materassini, ci troviamo ad avere a disposizione circa 50cm a testa. In tre persone si sta stretti poiché i materassini si sovrappongono uno sull’altro. In due persone invece, la tenda è comodissima. È ottima l’apertura su entrambi i lati che permette un facile accesso/uscita senza dovere passare sugli altri “inquilini”. Sono presenti due tasche per mettere oggetti, e un gancetto per appendere una piccola luce.Le due absidi laterali sporgono per 50 cm e permettono di ospitare il vostro zaino o altro materiale non troppo ingombrante.Le istruzioni di montaggio sono molto chiareIl montaggio in due persone è semplice, e l’innalzamento della camera interna avviene simultaneamente a quello del telo di coperturaMontaggio e smontaggioLe istruzioni di montaggio sono chiare e ben fatte. Un QR code conduce a un video esplicativo. La novità è che nella versione Pro è stato migliorato il sistema di montaggio: non bisogna più montare prima la camera interna e poi aggiungere il telo esterno. Si monta direttamente il telo esterno a cui la camera interna è attaccata, in un’unica operazione, come potete vedere da questo video. Questo è un vantaggio notevole quando ci si trova a montare la tenda sotto la pioggia.I pali che compongono la struttura sono due, uno più corto e uno più lungo e sono di colore differente per facilitarne l’individuazione. I tiranti sono efficienti e permettono di tendere bene il tessuto della struttura.I tiranti, denominati “Fast Adjustement”, sono ben congeniati e di buona fatturaRifinitureLa tenda è ben rifinita. Le doppie cerniere facilitano l’apertura in entrambi i sensi. Asole elastiche permettono di fissare le aperture, quando aperte. Piccole aperture nel telo esterno permettono di aumentare l’areazione quando serve.Dettaglio delle doppie cerniereDettaglio di una delle prese d’aria, con il distanziatore che la tiene apertaResistenza alle intemperieDurante le prove da me effettuate ho affrontato solo precipitazioni minime, ma ho testato l’impermeabilità nel giardino di casa, con l’ausilio di canna dell’acqua dotata di nebulizzatore.. Dopo un trattamento prolungato sono entrato nella tenda ispezionando visivamente gli interni alla ricerca di infiltrazioni e toccando la superficie interna del telo impermeabile: non ho riscontrato nessun problema di impermeabilità. Gli interni erano asciutti e il telo ha retto anche in corrispondenza delle cuciture.https://youtu.be/jSuPVe97USEPer quanto riguarda invece la protezione dal vento e dal freddo, semplicemente questa non è la tenda più adatta a contrastarli. La costruzione a Camera Air, è fatta proprio per dormire bene in clima caldo e a bassa quota, quindi se andate con questa tenda in un clima freddo portatevi il necessario per proteggervi.Dettaglio delle gocce d’acqua sul telo esterno della tendaConsigliato perLa Ferrino Lightent Pro è una tenda 3 stagioni adatta per chi pratica cicloturismo in clima mite, grazie al peso e all’ingombro non eccessivi. Si tratta di una tenda adatta anche a trekking a quote di bassa e media montagna nei mesi estivi, dove potrà essere utilizzata – in configurazione più essenziale – solo con il telo esterno, usufruendo così di un peso davvero contenuto. Non è invece una tenda adatta al trekking in alta montagna e a meteo freddi o ventosi.[prezzo-link link=""https://mountainreview.it/vai/ferrino-lightent-3-pro/""][mr-cta label=""Consulta la nostra guida!"" url=""https://mountainreview.it/guide/attrezzatura-per-il-trekking/""]Sei alla ricerca di altra attrezzatura per il trekking?[/mr-cta]"
9832,"Black Diamond Spot R 400","La Black Diamond Spot R 400 si presenta come una lampada frontale di piccole dimensioni, compatta e ideale per trekking, campeggio e altre attività dove serve un prodotto senza tanti fronzoli. I comandi base sono prontamente accessibili, un po’ meno quelli più particolari che richiedono combinazioni di tasti non sempre automatici su di un oggetto posizionato sulla fronte dove si opera al tatto.Data la sua compattezza, la sensazione di resistenza che ne traspare e l’impermeabilità potrebbe essere anche utilizzata in barca durante operazioni di pesca oppure in grotta per percorsi speleologici che non richiedano immersioni importanti.La batteria al litio e il caricabatterie microUSB sono argomenti che tratterò più avanti e che possono piacere oppure no.Caratteristiche tecniche della Black Diamond Spot R 400Peso: 75 gr (compresa di cinturino)Tre modalità principali di luminosità (Low, Medium, Max) più la funzione di luce rossa da letturaIntensità luminosa da 6 a 400 lumenOpzione dimmer e stroboBatteria ricaricabileIP67 (totalmente a prova di polvere e impermeabile per 30 min fino a 1m sott’acqua)[link-produttore link=""https://www.blackdiamondequipment.com/en_IT/product/spot-400-r/?colorid=8115""]Modalità di testHo utilizzato la Black Diamond Spot R 400 per le mie escursioni fotografiche notturne in alta montagna, dal tramonto all’alba. La prova si è svolta su sentieri panoramici sotto le stelle e in alcuni tratti di bosco fitto.La prova sul campo della Black Diamond Spot R 400Impressioni generaliLa frontale Black Diamond Spot R 400 occupa poco spazio e anche la forma della fascia alta soli 15mm contribuisce a questa sensazione di leggerezza.La fascia è salda e una volta ben stretta fa sì che la lampada resti ben ferma sulla fronte. L’inclinazione è semplice e precisa, fluida e senza scatti fastidiosi ma allo stesso tempo ferma: non tende a spostarsi.Le intensità principali sono tutte impostabili toccando i tasti fisici nella parte alta.Le luci alla massima intensità formano un bel fascio profondo e sufficientemente largo come si vede nella foto della strada qui sopra, mentre alla minima intensità consuma poca batteria ed è l’ideale per risalire sentieri zaino in spalle.La luce rossa funziona molto bene in bivacco e in tenda, e se la si spegne per ultima sarà la prima a riaccendersi la volta successiva.Ho provato a utilizzare la frontale Spot R 400 immergendola qualche centimetro sotto l’acqua in un fiume per verificare la sua impermeabilità e ne sono rimasto soddisfatto. Nessuno sfarfallio, fascio sempre costante e ben visibile verso il fondale.&nbsp;Come detto in precedenza la definizione IP67 non prevede che venga utilizzata molto in profondità ma questo già è sufficiente per dimostrare che può sopravvivere ad acquazzoni e ambienti con umidità del 100% come le grotte.Comandi della Spot R 400I comandi non sono così automatici da apprendere: sono presenti infatti 2 pulsanti fisici nella parte in alto, mentre nella parte destra sono presenti un pulsante a sfioramento, tre piccoli led che indicano la carica della batteria e l’ingresso microUSB per la ricarica.&nbsp;Sulla frontale ci sono tre lampade, una grande principale e due piccole, oltre al logo di Black Diamond e il nome del modello SPOT-R.Il pulsante lungo superiore permette l’accensione della frontale, mentre il pulsante rotondo permette di passare da una modalità all’altra (medium, low, red).In modalità medium sarà acceso il led più grande, in low il led più piccolo alto e in red il più piccolo in basso.Nelle prime due modalità è possibile attraverso un tocco sul pulsante a sfioramento laterale passare nella modalità maxi accendendo insieme il led grande e il più piccolo bianco superiore.Attraverso i tasti fisici superiori è possibile anche dimmerare l’intensità (pressione prolungata sul tasto lungo), passare alla modalità strobo (pressione rapida e ripetuta sul pulsante lungo) e premendoli entrambi “bloccare” i tasti per evitare accensioni accidentali nello zaino.Tutte queste combinazioni di comandi sono poco intuitive all’inizio e richiedono di leggere il foglietto di istruzioni, soprattutto l’utilizzo del tasto a sfioramento laterale che non sempre è preciso… tuttavia il metodo di accensione delle luci principali tramite i pulsanti fisici superiori non richiede sforzi di memoria.Fit e regolazioniLa Black Diamond Spot R 400 si indossa molto bene, la fascia bassa è comoda e stringe bene dando un gran senso di fermezza durante tutte le varie attività, anche più movimentate. Alla totale apertura è ideale anche per essere indossata su caschetti da alpinismo.La lampada è inoltre snodabile senza scatti da una posizione verticale a una inclinata in avanti di circa 45°.BatteriaLa durata della batteria a mio avviso è molto buona, nelle mie esperienze è durata tutta la notte con un utilizzo “misto” fra le varie intensità ma privilegiando quelle meno impattanti a livello di consumi.Dopo alcuni utilizzi mi sento di dire che le durate riportate sul retro della confezione (foto a inizio recensione) sono verosimili, certo dipende anche da altri fattori come temperatura, umidità, frequenza di cambi di intensità…La scelta è assolutamente personale e non si può dire a priori se sia meglio avere le vecchie stilo oppure una nuova batteria al litio, ma occorre secondo me tenere a mente esclusivamente il fatto che la ricarica non avviene tramite un ingresso type-C (da poco standard universale per gli smartphone ma ormai da tempo largamente utilizzato) e quindi immaginare il trasporto e l’ingombro che potrebbero avere più cavetti oltre al powerbank. D'altra parte una ricaricabile impatta meno sull'ambiente, e la batteria della Spot R 400 è garantita per 1.000 ricariche.La batteria è da 1500 mAh e con il mio caricabatteria e il mio cavetto si è caricata completamente in un tempo secondo me accettabile di 3h.Consigliata perCredo che la frontale Black Diamond Spot R 400 sia idonea per tutti coloro che cercano un prodotto poco ingombrante ma completo e performante per le loro attività di trekking, campeggio, bivacco alpino ma anche vacanze outdoor, pesca e fotografia.A parte i comandi secondari non così intuitivi risulta facile scegliere fra le varie opzioni di intensità luminosa, il dilemma resta quello legato alla batteria.[prezzo-link link=""https://mountainreview.it/vai/black-diamond-spot-r-400/""]"
9899,"Garmont Groove Mid G-DRY","La Garmont Groove Mid G-DRY è stata concepita per escursionismo su difficoltà accessibili e nordic walking. Con questo prodotto la Garmont si vuole rivolgere sia ai neofiti sia ai frequentatori abituali che necessitano di un articolo non eccessivamente tecnico, che possa andare bene anche per utilizzo quotidiano.E’ di altezza mid-cut e garantisce leggerezza e supporto alla caviglia. Garmont ha utilizzato tecnologie in comune con modelli ben più tecnici per porre il focus costruttivo sul comfort. Risulta inoltre sufficientemente tecnica per poter affrontare praticamente ogni scenario escursionistico ed abbastanza leggera da non affaticare il piede.Caratteristiche tecniche della Garmont Groove Mid G-DRYMembrana G-DRYTecnologia Heel-lockSuola GTF OpaleTecnologie ADD di GarmontPeso: 467 g ½ paio 42[link-produttore link=""https://it.garmont.com/product/23811463/groove-mid-g-dry/""]Qualche passo nella neve si può fare, ma meglio non esagerare!Modalità di testHo utilizzato la Garmont Groove Mid G-DRY in occasione di 3 uscite di carattere escursionistico&nbsp;con difficoltà comprese tra i gradi T ed EE con un dislivello medio di 900 metri. Trovandole molto comode, le ho usate anche come scarpe per uso quotidiano.Ideale anche per situazioni non tecniche, come un concerto!La prova sul campo delle Garmont Groove MidSuola e intersuolaPartendo dal “basso” troviamo il battistrada Garmont GTF Opale (stessa mescola delle più tecniche Dragontail G-dry) che garantisce durabilità e stabilità. Mi ci sono trovato bene anche in condizione di roccia umida o suola bagnata: l'aderenza è sempre elevata, più di quello che ti aspetteresti.Questo battistrada è un tutt'uno con l'intersuola, soluzione che permette di ridurre il peso complessivo. L'intersuola è in EVA a bassa densità: provandola ho percepito subito un buon senso di ammortizzazione.Il battistrada Garmont GTF OPALEMan mano che si sale nella costruzione della suola si trovano elementi più rigidi. All'altezza del tallone è posizionato un inserto in EVA ad alta densità, utile per aumentare la stabilità. Si apprezza molto su sfasciumi, dove le performance rimangono buone anche se si tratta di una scarpa non rigida.A chiudere il pacchetto suola, un sottopiede di montaggio FrameFlex Lite in polipropilene aumenta la stabilità mediale e permette flessione frontale. Il risultato è una calzatura comoda e ammortizzante ma con sufficiente “sostanza” per essere stabile e di supporto anche in scenari escursionistici più tecnici. Sia in escursionismo che per uso quotidiano l’ho indossata tutto il giorno senza lamentarmene. Unico neo riscontrato è l’uso su terreno fangoso. Il battistrada, per rimanere leggero e veloce nella camminata, non è molto pronunciato e quindi tende a riempirsi facilmente. Per tutto il resto non credo che ci sia escursione che non possa affrontare.Il pacchetto intersuolaCollarinoLa scarpa è di altezza mid-cut, quindi ha un collarino non molto alto. Questa parte è davvero ricca di soluzioni tecniche che rendono confortevole e sempre performante la calzatura. E' termoformato in Lycra: un materiale robusto con buone proprietà elastiche, caratterizzato da flessibilità, resistenza all'acqua e alla muffa.Garmont inoltre ha sviluppato un pacchetto di tecnologie atte a rendere più confortevoli i propri prodotti: le tecnologie ADD. Nel collarino troviamo la tecnologia Asymmetrical Cuff: la parte esterna del collarino è decisamente più bassa rispetto a quella interna. Lo sviluppo di queste calzature ha tenuto conto della morfologia delle nostre caviglie, conferendo al prodotto un aspetto&nbsp;asimmetrico, che si traduce in maggiore comfort senza rinunciare alla stabilità. Il collarino è inoltre più basso nella parte posteriore rispetto alla parte anteriore, per favorire il movimento naturale del piede. Lo ho trovato molto comodo e mi ha permesso di utilizzarle anche per ore senza problemi.Collarino in lycra con tecnologia Asymmetrical CuffTomaia e fodera internaLa tomaia è in pelle scamosciata da 1,6 mm. Nella parte anteriore presenta un sottile puntale in gomma per aggiungere protezione. Nella porzione posteriore invece trova spazio la tecnologia di Garmont Heel Lock. Mediante una fettuccia stretta dalle stringhe il tallone viene bloccato nella sua sede ottimale evitando sfregamenti contro la fodera interna. L’ho trovato molto efficace.La tecnologia di serraggio del tallone HEEL LOCKA proposito della fodera interna: questa aveva un problema di assemblaggio. Nella parte sottostante le dita dei piedi era increspata, mal incollata. Nella parte posteriore, dove troverebbe sede il tallone, una cucitura si è allentata. Una volta fatto presente il problema, Garmont è prontamente intervenuta ritirando le scarpe e procedendo alla loro sostituzione. Un difetto di produzione può sempre accadere, l'importante è che l'azienda intervenga rapidamente, come in questo caso.EsteticaPenso che sia l'unico punto debole di questa calzatura. Forse Garmont avrebbe potuto osare di più e proporre un design più accattivante, ma mi rendo conto che si tratta di gusti personali. La sostanza c’è tutta e questa è la cosa più importante.MembranaUn vero punto di forza di questo prodotto. Nel mondo delle membrane ci sono alcuni nomi che monopolizzano il mercato, ma la casa di Vedelago decide di andare controcorrente utilizzando la membrana Garmont G-DRY. Questa è costituita da tre strati ed è definita waterproof per oltre 10.000 mm di colonna d'acqua e 100% windproof, rimanendo comunque molto traspirante.L’ho testata sia in nevaio che in occasione di alcuni guadi e non è passato nulla, neanche in immersione. Per escursionismo penso non abbia senso chiedere di più.&nbsp;LinguettaPer venire incontro alla forma del collarino, la linguetta ha una forma asimmetrica rivolta verso il lato interno della scarpa. In fase di test è sempre rimasta ben coesa alla caviglia senza posizionarsi in maniera fastidiosa.AllacciaturaMi ha colpito positivamente il feeling con l'allacciatura, che mi è parsa precisa e sensibile. Grazie ai passanti in sintetico rinforzati da un&nbsp; sottile cordino in stile paracord che crea delle asole l'allacciatura tende a non diventare lasca. L'allacciatura inoltre prosegue verso la parte anteriore dello scarpone come sulle scarpette da arrampicata, permettendo una regolazione perfetta dei volumi.Nell'allacciatura inoltre è presente un'altra delle tecnologie ADD di Garmont: Precision Lacing. L'allacciatura è debolmente asimmetrica e questo permette al piede di piegarsi in maniera più naturale.Calzata delle Garmont Groove MidLa calzata della Garmont Groove Mid G-Dry è decisamente abbondante: veste bene un piede a pianta larga. Non si avranno problemi con dita del piede particolarmente lunghe in quanto la costruzione di quest'area prevede un po' di spazio extra: ROOMY TOE BOX di Garmont, sempre gruppo ADD. Personalmente ho i piedi a pianta stretta, però porto plantari ortopedici, quindi un po' di spazio in più non mi dispiace.Consigliata perLa Garmont Groove Mid è una scarpa per un vasto range di utilizzatori che ricercano uno scarponcino leggero ma di qualità, capace di proteggere il giusto e soprattutto di essere comodo anche nelle uscite più lunghe.Il piede non soffre mai, anche dopo tanti chilometri e dislivello ed è quindi una scarpa che consiglio a chi ha un approccio “plaisir” alla montagna. Persone che non cercano la prestazione su terreno impegnativo, ma che si godono l’escursionismo senza fretta e senza ansia. Con la sicurezza di avere ai piedi una scarpa che, quando serve, non sfigura anche in contesti più impegnativi: ghiaioni, bagnato e sentieri con roccette facili o brevi tratti attrezzati[prezzo-link link=""https://mountainreview.it/vai/garmont-groove-mid-g-dry/""]"
10015,"Hydro Flask Lightweight Trail Series","La Hydro Flask Lightweight Wide Mouth Trail Series è l’ultima borraccia termica progettata dall'azienda americana ed è stata sviluppata con l’intento di contenere il più possibile il peso: infatti è ben il 25% più leggera della borraccia “standard” di pari capacità di Hydro Flask.Hydro Flask è un’azienda nata nel 2009 in Oregon con l’intento di fornire alle persone borracce termiche dalle ottime prestazioni, sia che si tratti dell’utilizzo nella vita di tutti i giorni che nelle più svariate attività sportive zaino in spalla. Caratteristiche tecniche della Hydro Flash Lightweight Trail SeriesCapacità: 946 ml (32 oz)Peso: 349 gDiametro: 58 mmAltezza: 257 mmAcciaio inossidabile 18/8Apertura “Wide Mouth” (disponibile Standard Mouth nella versione 621 ml – 21 oz)[link-produttore link=""https://www.hydroflask.com/uk-en/32-oz-lightweight-wide-mouth-trail-seriestm?color=obsidian""]Modalità di testLa borraccia termica Hydro Flask Lightweight Trail Series è stata usata “a tutto tondo” durante l’estate, passando dall’alpinismo sui 4000 della Valle d’Aosta ai trekking sulle montagne trentine, senza disdegnare le giornate in parete sulle Dolomiti o alla base delle falesie del Lago di Garda. Un vero test a 360 gradi.La prova sul campo della borraccia Hydro Flask LightweightTermicitàHydro Flask afferma che le borracce termiche della “Trail Series” possono mantenere le bevande calde fino a 12 ore mentre quelle fredde fino ben a 24 ore. Il dato dichiarato si avvicina molto alla realtà, infatti durante le uscite sul massiccio del Monte Rosa ho potuto verificare con mano come il thè fosse ancora caldo dopo un’intera giornata passata lungo la Cresta Signal, oppure dopo le 10 ore della salita all’Ortles.Certo, in questo periodo le temperature sono anomale in quota e il freddo non è stato pungente ma fino ad ora non avevo mai trovato una borraccia termica che non producesse alcun segno di condensa e che mantenesse le bevande bollenti per così tanto tempo.In particolare mi ha colpito la capacità della thermos di mantenere la propria termicità anche dopo svariati utilizzi nell’arco della giornata.Anche le bevande fredde effettivamente rimangono alla loro temperatura per il tempo dichiarato e, durante le calde giornate sulle pareti sud delle Dolomiti, è stata una caratteristica che ho apprezzato davvero tanto.PesoForse è il vero pregio di questa borraccia Hydro Flask Lightweight insieme alla sua efficacia termica. Infatti prendendola in mano si resta stupiti della sua leggerezza, nettamente inferiore rispetto ad altre di pari capacità che ho utilizzato precedentemente e, come dichiarato dalla casa, il 25% più leggera della borraccia “standard” di pari capacità prodotta dalla stessa.Alla fine quei pochi grammi di differenza non sposteranno l’ago della bilancia nell’utilizzo quotidiano, ma il discorso cambia nelle uscite impegnative dove si cerca di contenere al massimo il peso.La prova della bilancia dimostra qualche grammo in più del dichiarato ma si tratta di uno scostamento assolutamente tollerabile.ManegevolezzaLa versione testata è una “Wide Mouth” ossia “Bocca Larga” ad indicare che il diametro dell’apertura è maggiorato rispetto alla “Standard Mouth” (che è disponibile unicamente per la versione con capacità 621 ml). Nonostante la differenza di diametro devo dire che ho trovato comodo reidratarmi nei momenti di pausa senza che la bevanda uscisse dai bordi della borraccia. Trattandosi di una thermos dal peso estremamente contenuto non è dotata di coperchio con funzione di tazzina. Questo può creare qualche piccola difficoltà qualora il contenuto sia particolarmente bollente per evitare di scottarsi.L’apertura generosa e il tappo in plastica morbida rendono facile l’utilizzo anche se, con le mani sudate, la mancanza di parti gommate sul corpo in acciaio può a volte rendere non così immediata l’apertura. Una scelta operata ovviamente in favore della leggerezza.Due parole sul tappo: è dotato di una lacciolo in plastica morbida che ne consente l’utilizzo anche agganciato all’imbrago con un moschettone. Personalmente ho sempre preferito riporre la thermos nello zaino perché, oltre ad essere comunque un accessorio delicato, ho il timore che nello strusciare contro la roccia il lacciolo possa rompersi con ovvie conseguenze, sicuramente non felici per il nostro secondo di cordata.ResistenzaPremetto che tratto sempre con molta cura tutta la mia attrezzatura ma, nel continuo “metti e togli” dallo zaino, per forza di cose può capitare una piccola caduta oppure una strisciata sulla roccia. La borraccia Hydro Flask Lightweight Trail Series in questi mesi ha retto molto bene anche se non è stata maltrattata oltre l’ordinario. La sua leggerezza però mi porta a consigliare di farne un utilizzo accorto al fine di evitare ammaccature che - dato lo spessore minimo dell’acciaio - porterebbero sicuramente ad una perdita della resa termica. A proposito, la casa madre richiede che sia lavata rigorosamente a mano!Consigliata perSicuramente si tratta di una borraccia dall’utilizzo trasversale: la sua resa termica la rende ottimale sia per gli sport invernali quanto per quelli estivi mentre durante la settimana può trovare spazio nella borsa da lavoro, contribuendo così alla sostenibilità ecologica, riducendo il consumo di plastica dell’utilizzo delle bottiglie usa e getta. Disponibile in tre diverse capacità (621 ml, 710 ml e 946 ml), due diametri di tappo e quattro diversi colori.[prezzo-link link=""https://mountainreview.it/vai/hydro-flask-lightweight-trail-series/""]"
10043,"Cimalp 365 X-Hiking","La scarpa CimAlp 365 X-Hiking è una scarpa che ben si adatta a lunghe escursioni, in tutte le stagioni (anche quella invernale), al fast hiking, agli avvicinamenti e facili ferrate e, non ultimo, ai trekking di più giorni e ai viaggi. I punti di forza di questa scarpa, dotata di tomaia bassa per conferire libertà di movimento alla caviglia, sono l’elevato grado di impermeabilità (20000 mm Schmerber) e di traspirabilità (80000 MVP) e un design pulito ed elegante. Per la loro polivalenza, queste scarpe rappresentano un buon compromesso per chi necessita di avere un unico paio di calzature per le proprie attività outdoor.Caratteristiche tecniche delle Cimalp 365 X-HikingTomaia: bassaProtezioni in punta e sui lati della tomaiaPeso: 280 g la scarpa nella taglia 37 (peso misurato sulla taglia 39 testata: 312 g)Suola: Vibram® MegagripMateriali: membrana Ultrashell® a tre strati Stretch Ripstop; durata pari a 8000 cicli di sfregamento su carta vetrata e 300000 cicli di flessioneImpermeabilità: 20000 mm (Schmerber)Traspirabilità: 80000 g/m2/24h[link-produttore link=""https://www.cimalp.it/it/scarpe-da-trekking/scarpe-da-trekking-ultrashell-con-suola-vibram-2142.html""]Modalità di testHo utilizzato le CimAlp 365 X-Hiking nella misura 39 (peso 58 kg e sono alta 160 cm) per circa 100 km e 4000 m di dislivello, percorsi per la maggior parte su sentieri di media/alta montagna, anche con tratti tecnici e parzialmente attrezzati sia in salita che in discesa.La prova sul campoPrime impressioniQuando ho ricevuto le CimAlp 365 X-Hiking, onestamente avevo qualche pregiudizio, anche perché ormai sono molto più abituata ad utilizzare calzature da trail running anziché da escursionismo.Siccome mi sono sembrate subito delle scarpe robuste, temevo che, come rovescio della medaglia, la suola rendesse la scarpa molto (e, forse, troppo) rigida, in stile scarponi da alpinismo. Quando le ho indossate, queste scarpe mi sono effettivamente sembrate troppo dure e rigide al primo impatto ma, già dopo qualche passo, hanno cominciato a adattarsi al mio piede. Già alla seconda/terza uscita, queste scarpe sono diventate flessibili e comode.TomaiaLa zona del collo del piede è costituita di lycra imbottito in modo da ammorbidire i punti di frizione e di contatto. La linguetta è morbida e senza cuciture. Grazie a queste caratteristiche, anche durante le uscite più lunghe, il comfort della scarpa è sempre stato elevato e non mi ha mai creato fastidi o irritazioni.In punta, la scarpa è dotata di una striscia para-pietre che consente di proteggerla dall’abrasione sui terreni accidentati (rocce, radici, …). Questo mi ha permesso di uscire indenne da tutti gli impatti involontari contro le asperità del terreno.È anche presente una protezione sui lati, che contribuisce a migliorare la già ottima protezione di cui è dotata la punta della scarpa.Per quanto riguarda il tessuto della tomaia, CimAlp ha utilizzato la sua membrana Ultrashell®: costituita da 3 strati di Ripstop, essa è nello stesso tempo resistente e morbida (contrariamente a quanto il suo aspetto potrebbe far pensare a priori). Avendola testata più volte per più ore nei prati bagnati di rugiada mattutina, le mie calze sono sempre rimaste asciutte. Nelle escursioni estive, effettuate anche con le alte temperature di giugno 2022, ho sempre camminato sotto il sole per tutto il giorno senza mai avere la sensazione di piedi che ribollivano per il calore. La traspirabilità è, quindi, un punto a favore di questa scarpa, specie se utilizzata con le apposite solette traspiranti (vedi paragrafo dedicato).SuolaLa suola è Vibram® MegaGrip, con una rivettatura del battistrada triangolare, corta e larga.&nbsp;La sua aderenza è buona, su tutti i tipi di terreno (terra e roccia, anche bagnata). A livello di durabilità, le varie cuciture e incollaggi sono molto solidi e resistenti, quindi mi aspetto che la suola non si consumi molto velocemente. In termini di rullata del piede, le CimAlp X-Hiking offrono un buon compromesso tra fluidità per un passo rapido e rigidità per proteggere la volta plantare. La suola accompagna bene il movimento di trasferimento d’appoggio.&nbsp;Ho anche provato a correre per brevi tratti ma, ovviamente, la sensazione era poco gradevole, non essendo scarpe pensate per il trail running. Tuttavia, l’ammortizzazione è molto efficace: dopo le mie escursioni non ho mai avuto né mal di schiena né alle ginocchia, anche grazie alla leggerezza di queste scarpe (312 g l’una nella taglia 39) che si percepisce quando si solleva il piede per avanzare.SoletteCimAlp fornisce questa scarpa con due paia di solette intercambiabili: una “traspirante” (super leggera e perforata per favorire il flusso d’aria e assicurare un comfort termico ottimale) e l’altra “confortevole” (schiuma costituita da tre materiali con funzione memory-foam, con una base supplementare in feltro per un isolamento termico ottimale e sostegno dell’arco plantare).&nbsp;Soletta traspiranteAvendo testato queste scarpe nel periodo estivo ed essendo una persona che suda molto, ho utilizzato prevalentemente il primo tipo di soletta durante le mie escursioni, dedicando l’uso del secondo tipo di soletta soprattutto alle brevi camminate “dal sapore più urbano”. Entrambi i tipi di solette sono dotate di una zona di assorbimento degli impatti supplementare a livello del tallone e sono state sottoposte ad un trattamento antibatterico per evitare la formazione di odori.Delle prime solette ho apprezzato la traspirabilità, mentre utilizzando le seconde ho percepito un’ottima sensazione di comfort e ammortizzazione, mantenendo comunque una buona traspirabilità.Solette confortevoliComfortIl comfort è ottimo e non ho mai sviluppato vesciche ai piedi; anche il sistema di allacciatura è soddisfacente, visto che si riescono a stringere bene al piede senza avere dolore e che le stringhe non tendono a slacciarsi se si effettua il doppio nodo (cosa che, invece, ho notato utilizzando la versione da trail running CimAlp 864 Multidrop).CalzataIl numero da me testato (39) è perfetto per il mio piede, specie quando utilizzo le scarpe in abbinamento a calze non troppo spesse. La scarpa avvolge bene il piede e lo protegge senza il rischio di formazione di vesciche.Consigliate perLa scarpa CimAlp 365 X-Hiking è stata concepita per essere impiegata in una grande varietà di attività. Chiaramente, è pensata soprattutto per l’escursionismo, sia in giornata ma anche per trekking di più giorni. In quest’ultimo caso, forse, per i trekking impegnativi con tanto dislivello e terreni tecnici, sarebbe meglio una scarpa a tomaia più alta che protegge bene la caviglia. È una scarpa che ben si presta anche agli avvicinamenti per andare ad arrampicare o a fare ferrate, anche se personalmente non l’ho testata in queste occasioni, non praticando questo tipo di sport. Ritengo si possano usare anche nella vita quotidiana o in viaggio, dato che hanno un design pulito e sobrio. Grazie alla membrana impermeabile, sono adatte anche come doposci per camminare sulla neve e per guidare dopo la sciata (la suola è relativamente fine e morbida in modo da sentire bene i pedali dell’auto).CimAlp è riuscita nel suo intento: realizzare una scarpa da camminata polivalente ma efficace, durevole e confortevole, rimanendo accessibile dal punto di vista economico. L’ottima impermeabilità e l’elevata traspirabilità delle CimAlp 365 X-Hiking rappresentano i due punti di forza di questa scarpa rispetto ad altri modelli di altre marche; un altro vantaggio è che esse sono fornite con due paia di solette intercambiabili.[prezzo-link]"
10194,"Lorpen Heavy Trekker","Le calze&nbsp;Lorpen T3 Heavy Trekker&nbsp;nascono per il trekking e l’alpinismo in condizioni meteo “severe” ossia quando la temperatura scende e le sollecitazioni si fanno sentire; insomma quando il “gioco si fa duro”. Si tratta di una calza compagna ideale per uno scarpone semi strutturato (rigido o semi-rigido) che ne ammorbidisce il carattere grazie all’ottima vestibilità e alla protezione delle parti più sensibili. Si avvale della tecnologia a tre strati di filato (da cui il suffisso T3) unica al mondo e proposta da Lorpen sui suoi prodotti.Seguendo l’impronta ecologica che domina il mercato è importante ricordare che tutti i prodotti Lorpen utilizzano filati derivanti dal riciclo, rendendo così il prodotto eco-friendly.Caratteristiche tecniche delle Lorpen Heavy TrekkerPeso: 70 gr al paio (Tg. L)Composizione: 51% Primaloft, 29% Nylon, 10% Merino, 10% Stretch Nylon with LycraTecnologia T3 con tre strati di filo così composti: Uno strato di filo idrofobico a contatto con la pelle che espelle il sudore e mantiene la pelle asciutta – Uno strato idrofilo nella parte centrale esterna che allontana il sudore dalla pelle – Un filo resistente che protegge le aree esposte all’attrito.Selective Layering System che combina i tre strati della tecnologia T3 a seconda della zona del piede[link-produttore link=""https://www.lorpen.com/product/t3-mens-light-hiker-eco/""]Modalità di testHo provato le Lorpen Heavy Trekker Eco con due diversi tipi di calzature:Con uno scarpone da alpinismo semi strutturato come lo Scarpa Ribelle Tech Hd 2.0 durante alcune salite alpinistiche di più giorni nel gruppo Ortles-Cevedale, Monte Bianco e Monte Rosa. Con scarponi più votati al trekking come gli Scarpa Marmolada Pro Hd sui classici sentieri.Tutti i test, comprese le salite alpinistiche, sono stati effettuati con&nbsp;temperature&nbsp;superiori alla media stagionale.La prova sul campoPer tutti questi anni in cui pratico svariate attività in montagna mi sono accorto di come poca importanza venga data alla scelta del calzino rispetto al resto dell’abbigliamento. Eppure, se ci fermiamo a pensare un secondo, dopo lo scarpone la calza è la parte maggiormente sollecitata durante l’attività; la parte di contatto del nostro corpo col terreno. Alzi la mano chi non ha mai sofferto delle “buffe” ai piedi, croce di ogni camminatore giunto alla fine della giornata. Le Lorpen Heavy Trekker Eco mi hanno aiutato non solo a patire poco il freddo in quota (certo merito anche delle temperature sopra alla media del periodo), ma si sono dimostrate&nbsp;perfette&nbsp;anche nel prevenire la formazione delle vesciche, grazie alla loro fasciatura precisa&nbsp;ed ai&nbsp;rinforzi&nbsp;nei punti giusti.Ho apprezzato in particolare come, dopo le lunghe ascensioni in quota, la calza rimanesse sempre al proprio posto, merito degli inseriti in Lycra e non vi fossero punti di pressione dovuti alle cuciture.Traspirabilità e asciugaturaNonostante la traspirazione sia sempre confortevole e l’asciugatura rapida devo dire però che, nell’utilizzo in combinata con gli Scarpa Ribelle Tech 2.0, la traspirazione ha risentito della fodera in Primaloft degli scarponi stessi. In quota questo non ha creato problemi ma, rientrando a valle, l’aumentare della temperatura ha leggermente messo in difficoltà i calzini, nei quali percepivo un minimo di umidità dovuto alla sudorazione in eccesso che non trovava sufficiente via d’uscita. Ad ogni modo alla prima pausa in rifugio ho tolto gli scarponi e i calzini si sono asciugati in circa una mezz'oretta, giusto il tempo di una birra. A riprova della bontà dei calzini devo dire che la sensazione di umidità al piede non si è replicata nell’utilizzo con gli scarponi da trekking, molto più traspiranti di quelli che utilizzo per alpinismo.Altra caratteristica che mi ha colpito particolarmente è stata la mancanza di emanazione di odori sgradevoli alla fine della giornata; ulteriore segno della capacità di traspirazione dei filati in lana Merino.VestibilitàTutte le calze Lorpen da uomo vengono vendute per range di tre taglie (M, L e XL). Io indosso solitamente un 45 che, come riportato dalla tabella delle taglie disponibile sul sito della casa produttrice (tabella taglie) coincide con uno dei numeri del range “L”.Essendo un taglio cosiddetto “Mid Calf” la mia sensazione personale è che il&nbsp;gambale&nbsp;della calza avvolga quasi interamente i muscoli del polpaccio ma, grazie alla sua elasticità, risulti adeguata a mantenere la posizione senza tendere a scivolare o a stringere eccessivamente.Durante l’arco del test le calze sono state lavate circa 4 volte, principalmente con il programma dedicato ai filati in lana merino (tranne in un’occasione dove, ahimé, sono finite insieme ai tessuti tecnici sintetici). A distanza di qualche mese ho notato come non presentino alcun cedimento a livello di capacità compressiva. Discorso diverso per la lunghezza complessiva della calza che si è ridotta leggerissimamente considerato che ora, per farla aderire meglio al tallone, devo stenderla bene.Ah, dimenticavo, pur cercando impresso sul tessuto le classiche lettere R e L per capire quali fossero il destro e il sinistro sono rimasto sorpreso perché queste calze&nbsp;sono intercambiabili. Inizialmente questa impostazione mi aveva lasciato perplesso ma già dopo i primi utilizzi ho potuto notare come la calzata si adegui perfettamente a ogni caratteristica personale del mio piede.Consigliate perLe Lorpen Heavy Trekker sono consigliate per tutti gli amanti delle ascensioni e dei trekking impegnativi, dove un calzino strutturato può aiutare ad alleviare le fatiche delle lunghe ore trascorse in cammino magari con temperature non propriamente miti. A mio avviso danno il loro meglio in abbinamento ad uno scarpone semi-rigido anche se non ne escludo completamente l’utilizzo con una scarpa da escursionismo bassa. Ottima la vestibilità e il comfort di calzata. Sebbene consentano una buona termoregolazione del piede grazie alla lana Merino, la presenza di filati in Primaloft non ottimizza la traspirazione con temperature prettamente estive.[prezzo-link link=""https://mountainreview.it/vai/lorpen-heavy-trekker/""]"
10313,"Beal Cobra II 8.6","Le Beal Cobra II 8.6 mm sono le mezze corde da roccia tuttofare della casa francese.Concepite per alpinismo classico: sono state quindi privilegiate le doti di resistenza a usura, facilità d'uso e sicurezza. Nate per essere un partner affidabile.Caratteristiche tecniche delle Beal Cobra II 8.6Tipologia: mezza cordaLunghezza: 60 mDiametro: 8.6 mmPeso: 48 g/mNumero di cadute: (EN) ≥ 5Scorrimento calza 0%Allungamento dinamico: 35%Forza d'arresto: 5,1 kNTrattamento Unicore e Drycover[link-produttore link=""https://www.beal-planet.com/en/dynamic-ropes/1440-9707-cobra-ii-86mm.html""]Per l'addetto ai lavori i dati di cui sopra sarebbero già sufficienti per inquadrare e capire queste corde. Ma andiamo con ordine e spieghiamo tutto.Trattasi di mezze corde classiche, lunghe 60 m, perfette per vie alpinistiche classiche (generalmente con tiri più corti di 60 m).Le due corde hanno due colori ben distinti che si possono ""chiamare"" con facilità durante la scalata. Il look è un po’ retrò rispetto alle corde fluo mono-colore che si trovano sempre più spesso sul mercato.Il peso è  di 48 g/m. Per il loro diametro il peso è normale, ma non sono mezze leggere. Per confronto le mezze corde Beal Gully, ad esempio, pesano 36 g/m. Per cui le Cobra sono più pesanti del 25%, ovvero hanno 25% materiale in più che le rende decisamente più robuste e durevoli rispetto alle Gully che vogliono essere delle corde estreme in termini di diametro e leggerezza.Il numero di cadute è assolutamente in linea con gli standard di sicurezza. Quello che invece si apprezza è lo zero scorrimento della calza grazie al trattamento Unicore: la calza esterna è saldata al Core - ovvero l’anima della corda (l'insieme di tutti i trefoli) - in questo modo viene creato un corpo unico. Questo significa che nel fare sicura - soprattutto nei momenti in cui si ""tiene"" - non si sente la calza bloccarsi nel secchiello e i trefoli interni continuare a scorrere. Una corda con zero scorrimento della calza è quindi più sicura ed inoltre molto più resistente all’abrasione essendo un tutto unico.Allungamento dinamico 35% e forza di arresto 5,1 kN: cosa significano questi dati? Abbiamo una corda molto elastica che ha una forza di arresto davvero bassa e con un bel diametro. Ne consegue:aumento della sicurezza: gli ancoraggi sono sollecitati al minimo in caso di caduta del primo di cordata;si riesce a fare una sicura dinamica, anche in sosta, grazie al buon allungamento;il diametro di 8.6 mm garantisce un'azione sicura sul secchiello.Trattamento Drycover: per Beal significa che l'intera&nbsp;corda (non i singoli trefoli) è trattata con un coating idro-repellente. Drycover garantisce che la corda rimanga protetta dall'umidità e dalla polvere. Il Drycover non è pensato per le cascate su ghiaccio, ma è la protezione giusta per le scalate su roccia per garantire uniformità di comportamento in presenza di umido e polvere.Il Drycover quindi non è fatto per le cascate su ghiaccio ma è la protezione giusta per le scalate su roccia, ove la protezione all'acqua della calza ci garantisce una uniformità di comportamento anche se la corda si bagna su tratti umidi della nostra scalata.SostenibilitàLa Beal per ogni corda dinamica che vende promette di piantare un albero e offre un sistema di raccolta delle corde usate, che poi vengono destinate al riciclo.  Peccato però che il packaging delle corde sia in plastica.Modalità di testAbbiamo usato le Beal Cobra II 8.6 su vie alpinistiche in Dolomiti e praticando arrampicata trad in falesia. Il tutto per circa due mesi.La prova sul campoLa prima cosa che Giulia ed io abbiamo apprezzato fin da subito è che la matassa nuove delle corde si è disfatta molto velocemente grazie anche al sistema Magic Pack: il capo da tirare è già preparato sul package, basta tirarlo e la corda si sfila via senza annodarsi su se stessa.Grazie al diametro della corda i nodi sono sempre sicuri.Fin dai primi usi le corde garantiscono una buona tenuta. Già alla prima uscita ho dovuto farmi tenere sotto un tetto: la trattenuta è stata efficace e il mio compagno non ha dovuto faticare per bloccare. Con corde più sottili nel primo periodo di utilizzo si fa fatica a bloccare in maniera efficace.Inizialmente con queste corde ero un&nbsp;po' preoccupato per le doppie che avremmo fatto; mi chiedevo se avrebbero fatto tanti riccioli. Invece fin dal primo lancio delle matasse ho trovato una certa ""rigidità"" che limita il rischio che la corda si avvolga su se stessa.Le eventuali asole che si sono formate si sono disfatte con facilità. Tra le due, la corda blu ha fatto qualche ricciolo in più al termine delle doppie.Abbiamo provato queste corde anche in arrampicata trad e vanno davvero bene. Scalando su monotiri da proteggere si usano spesso le mezze corde per ridurre gli attriti e aumentare la sicurezza. In questo caso il peso non è importante perché i tiri non sono lunghi, meglio avere una corda ben elastica, sicura su spigoli e sfregamenti e facile da bloccare in caso di volo: tutte caratteristiche che le mezze corde Beal Cobra II sfoggiano egregiamente.Unico neo di queste corde: manca il segno della metà e ciò implica che:Non si riesce ad avvisare il primo di cordata quando si è raggiunta la metà della corda.In caso di doppie con un'unica corda bisogna fare due giri per trovare la metà sull'ancoraggio.Quando si rifanno le corde a bambola bisogna filare le corde una volta in più per&nbsp; trovare la metà e da qui partire per fare la matassa.Dovrò comprarmi il Beal Rope Marker per segnare la metà delle corde.Consigliate perConsiglio le Beal Cobra II 8.6 ad alpinisti classici che cercano un prodotto affidabile, durevole e con un ottimo rapporto qualità/prezzo. Non indicate per alpinismo invernale o alta montagna visto il trattamento idrorepellente della sola guaina.Molto raccomandate per arrampicata trad vista la loro robustezza all'abrasione, agli spigoli e il buon allungamento per sicure trattenute dinamiche.[prezzo-link link=""https://mountainreview.it/vai/beal-cobra-ii-8-6/""]&nbsp;"
10343,"Ferrino Finisterre 28","Il Ferrino Finisterre 28 è da sempre uno dei best-seller dell'azienda torinese ed ora è stato totalmente rinnovato nel design, con l'obiettivo di renderlo ancora più funzionale. Si tratta di uno zaino versatile e adatto a molti utilizzi.La capacità di 28 litri lo rende infatti idoneo al trekking di uno o due giorni, ma anche alle escursioni invernali, l’alpinismo base, il backpacking in generale e, perché no, la fotografia.I materiali di qualità e la grande comodità lo rendono uno zaino “all-in-one” per tutti coloro che desiderano avere un solo zaino valido in ogni occasione.Caratteristiche tecniche del Ferrino Finisterre 28Tessuto tecnico 100% riciclato 420D Honeycomb certificato GRSDorso con sistema DNS (Dry Net System)RaincoverCompatibile con sistema di idratazione H2 BagRiflettore Recco intergratoDimensioni: 57 x 28 x 19 cmPeso: 1.30 kgCapacità: 28 litri[link-produttore link=""https://www.ferrino.it/shop-it/attrezzatura/zaini/escursionismo/75741mdd-zaino-finisterre-28.html""]Modalità di testHo testato questo zaino in diverse escursioni di uno-due giorni nel periodo estivo. Le temperature erano alte e quindi avevo una particolare sensibilità a pesi e comfort.Un test in particolare è stato eseguito utilizzandolo come zaino fotografico, caricando quindi macchina fotografica, obiettivi, filtri a lastra, treppiede e altri accessori secondari.La prova sul campo del Ferrino Finisterre 28Fit e regolazioniLo zaino si dimostra fin da subito perfettamente adeguato per la mia altezza (183 cm) e facilmente regolabile tramite i tiranti sulla sommità degli spallacci e delle fasce sulla vita e sul torace (regolabile in altezza). In pochi secondi e con estrema naturalezza ho trovato la migliore impostazione per rendere lo zaino eccezionalmente fermo.Lo schienale dall'ottima aerazioneIl Ferrino Finisterre 28 non da mai la sensazione di muoversi, e trovo che lo schienale con la tecnologia DNS sia stato migliorato rispetto ai modelli precedenti.Confrontandolo infatti con il mio storico Ferrino Verdon di 12 anni fa e con il modello precedente Finisterre si nota come nello schienale sia presente al livello lombare un “solco” per la colonna vertebrale che così non tocca più la parte imbottita, migliorando la ventilazione e la sensazione di fermezza.Tasche e capienzaUna bella innovazione rispetto alle vecchie versioni di Finisterre è la tasca frontale. Nei vecchi modelli infatti c’era una sorta di tasca con due tiranti laterali aperta in alto in cui ci stava appena una cartina. La nuova tasca è invece più capiente e chiusa con una cerniera, io l’ho usata per portafogli, chiavi della macchina, crema solare e portafiltri fotografici a lastra.La tasca frontaleQui farei un appunto, nel mio vecchio zaino Verdon 26 sul frontale c’era una tasca isolata termicamente ideale per cibo o borraccia. Dopo averla avuta su quello zaino ne sento la mancanza su ogni altro nuovo zaino...Altra modifica importante è la dimensione della tasca sulla fascia vita. Rispetto al precendente modello Finisterre è finalmente cresciuta, permettendo di alloggiare comodamente uno smartphone di ultima generazione.Io ci ho messo dentro senza problema il mio smartphone di dimensioni 160x71mm e display da 6,3” avanzando un po’ di spazio in spessore per la batteria di ricambio della fotocamera e dei fazzoletti.L'ampia tasca ventraleUna delle cose che ho apprezzato di più in questo Finisterre 28 di Ferrino è l’apertura frontale a U da cui si accede all’interno dello zaino. La cerniera è robusta e l’ingresso generoso, il che permette di raggiungere facilmente gli oggetti stivati in basso senza dover togliere tutto da sopra. Questo risulta particolarmente comodo se si volesse utilizzare questo zaino per trasportare materiale fotografico, magari all’interno di una imbottitura partizionata per obiettivi.L'apertura ad U frontale dello zainoL’unico difetto è rappresentato dalle “alette” attorno all’apertura che, se non si tirano le fasce di compressione, risultano pronunciate e antiestetiche.Per me che non sono un amante dei camelback questo zaino offre due tasche a rete laterali in cui inserire la tradizionale borraccia. All’interno dello zaino è comunque presente una tasca in cui alloggiare il camelback facendo uscire il tubo dall’apposito foro in posizione centrale poco sotto la sommità del cappuccio.Le comode tasche a rete elasticheCarichi esterniNella tasca di sicurezza a rete all’interno della tasca sul cappuccio si trova un piccolo moschettone fissato a una fascia (ideale per delle chiavi ad esempio).Sono inoltre presenti due cinghie che si possono utilizzare per legare ciaspole, tenda, sacco a pelo o altri oggetti sul frontale dello zaino sfruttando i 4 cursori presenti su ognuno dei 4 tiranti dello zaino (due per parte di cui uno alto e uno basso che permettono di attaccare le cinghie sia orizzontali sia a X).&nbsp;Purtroppo non sono presenti cursori in basso per legare oggetti al di sotto dello zaino.Spazio per agganciare sacco a pela o tendaSullo spallaccio di sinistra vi è un aggancio per i bastoncini, segnalato da apposita icona. Qui è possibile agganciarli rapidamente con un cordino elastico e incastrando le punte a una fettuccia in tessuto nella parte posteriore dello zaino.Sulla parte frontale sono presenti altri due elastici fissati ai tiranti laterali alti dove andare a fissare bastoncini o piccozze, ancorando le punte alle fettucce sottostanti.In questo Ferrino Finisterre 28 si apprezza anche una grande attenzione alla sicurezza grazie al riflettore Recco sull’esterno del cappuccio, che facilita le ricerche in caso di necessità. Inoltre all’interno dello zaino sono presenti le istruzioni sull’uso del fischietto e sul linguaggio del corpo da utilizzare per comunicare a distanza ai soccorritori.&nbsp;Il fischietto di segnalazione è integrato nell’aggancio rapido della fibbia sul torace.Consigliato perPersonalmente ho apprezzato molto questo zaino trovandoci molte delle caratteristiche che da anni mi fanno apprezzare questo marchio. Lo schienale, le tasche comode, la versatilità e anche lo stile lo rendono secondo me adatto principalmente a due categorie di persone quasi opposte:Gli escursionisti esigenti troveranno infatti in questo zaino tutto ciò che serve per organizzare al meglio i loro trekking con la sicurezza di non trovarsi mai in difficoltà. E con la possibilità di usarlo anche per uscite alpinistiche non complesse.Gli escursionisti saltuari troveranno uno zaino buono per ogni occasione, dalla vacanza zaino in spalla (come il nome Finisterre giustamente propone) all’escursione in rifugio o a una vetta. Una comodità non da poco, specialmente per chi non ama avere molti zaini diversi nell’armadio.Ho notato inoltre un vero salto di qualità rispetto al modello Finisterre precedente, per cui lo ritengo un upgrade davvero di sostanza.[prezzo-link link=""https://mountainreview.it/vai/ferrino-finisterre-28/""]"
10358,"Millet Ubic 30 W","Se doveste scegliere un solo zaino per tutte le vostre attività outdoor e in tutte le stagioni dell’anno, allora Millet Ubic 30 W potrebbe fare al caso vostro. Questo zaino in versione da donna da 30 litri è adatto sia ad uscite di un giorno che ad uscite di 2-3 giorni e permette di trasportare tutta l’attrezzatura da escursionismo, alpinismo e scialpinismo: corda, materassino, sacco a pelo, bastoncini, piccozza, sci, ciaspole, tavola da snowboard.Costruito con fibre riciclate, Millet Ubic 30 W consente di organizzare il materiale in modo funzionale. Possiede tante tasche esterne, uno scompartimento separato nella parte inferiore e una grande tasca retinata nella parte anteriore, ideale per riporre una giacca.Inoltre è dotato di una copertura anti-pioggia nella tasca superiore della patella.La versione da donna si differenzia da quella da uomo poiché lo schienale è stato adattato alla forma a clessidra tipica del corpo femminile ed è stato accorciato. Sono state riviste anche le larghezze della zona fianchi e la distanza degli spallacci, che lasciano libero il petto.Caratteristiche tecniche del Millet Ubic 30 WVolume: 30 litriLunghezza dello schienale: 40 cmDimensioni dello zaino: 62 x 27 x 22 cmPeso: 1265 gMateriale principale: HONEYCOMB 3LINE riciclato (100% poliammide), con trattamento idrorepellente senza PFC (idrorepellenza: 1000 mm)Sistema rapido e regolabile per trasportare la cordaCinghie di compressioneSistema di trasporto dello snowboard ergonomico&nbsp;Sistema VARILOOP™ per il trasporto modulabile di tutto il materiale da montagna e da campeggio: sci, piccozze, bastoncini, scarponi da sci, tenda, materassino, ecc.[link-produttore link=""https://www.millet-mountain.com/ubic-30-w-saphir-u.html""]Modalità di testHo utilizzato lo zaino Millet Ubic 30 W in diverse uscite di escursionismo in giornata, con tempo sempre caldo e soleggiato (giugno-luglio 2022).Le uscite hanno previsto in media 20-25 km e 1500-2000 m di dislivello, percorsi per la maggior parte su sentieri di media/alta montagna, anche con tratti tecnici e parzialmente attrezzati sia in salita che in discesa. In due occasioni ho utilizzato lo zaino per andare a fare la spesa a piedi (tragitto di 5-6 km con qualche salita), riempiendolo per la sua totalità fino ad un peso totale di circa 15 kg.La prova sul campo del Millet Ubic 30 WRegolazione, stabilità e comfortHo apprezzato le cinghie di regolazione delle misure, trovandole di facile utilizzo e dotate di fibbie stabili. Queste ultime permettono di mantenere la regolazione effettuata anche quando le cinghie sono molto tese.Dettaglio di una fibbiaUna volta regolato correttamente, lo zaino risulta decisamente stabile in tutte le situazioni, anche in caso di fast hiking in discesa, dove temevo potesse spostarsi e ballare in seguito ai vari scossoni e salti. Il comfort è davvero notevole: l’imbottitura di spallacci e cintura ventrale è generosa e lo zaino non causa alcun fastidio o dolore anche dopo varie ore di utilizzo. Solitamente, invece, con altri zaini equivalenti mi capita di tornare dalle mie uscite con la zona delle scapole dolorante nei giorni successivi, soprattutto quando il carico supera i 5 kg.Lo schienale e la cintura ventrale imbottitiAnche la cinghia sul petto, riadattata alle forme femminili in questa versione da donna, contribuisce a stabilizzare lo zaino senza dare fastidio al seno.&nbsp;La cinghia sul petto non stringe eccessivamenteI materiali con cui è costruito lo zaino mi hanno dato l’impressione di essere molto solidi e mi aspetto che la durabilità sia elevata.Capienza e comfort a pieno caricoQuesta versione da 30 L è davvero capiente, anche grazie alle varie tasche esterne. Anche in occasione del peso di circa 15 kg della prova a pieno carico, la morbidezza degli spallacci e della cintura in vita mi hanno permesso di non avere dolori durante il trasporto e lo zaino si è rivelato confortevole.Anche quando non è a pieno carico, lo zaino Millet Ubic 30 mantiene la sua forma chiudendo opportunamente le varie fibbie e non tende ad afflosciarsi.Le cinghie esterneHo apprezzato lo zaino Millet Ubic 30 W per il gran numero di lacci e attacchi esterni di cui è dotato. Sono davvero comodi per trasportare esternamente attrezzature ingombranti quali tenda o materassino.Inoltre, permettono di agganciare il materiale in posizioni differenti in base alle preferenze e in modo da distribuire al meglio il carico.Il sistema Variloop permette di agganciare il materiale in posizioni differentiAvendo testato questo zaino in estate, non l’ho ovviamente potuto provare nelle uscite di scialpinismo. Ho comunque provato ad indossarlo con gli sci legati sopra e a caricarlo con il materiale di uso comune nello scialpinismo (pala, sonda, guscio, rampanti, piumino, thermos e altri piccoli oggetti).Sci da alpinismo legati allo zainoLe sensazioni sono state buone in termini di comfort, grazie soprattutto allo schienale adatto alle mie misure e all’imbottitura generosa degli spallacci e della cintura ventrale. Mi aspetto, dunque, che, nella prossima stagione di scialpinismo, questo zaino mi regali molte soddisfazioni e risulti più comodo del mio attuale zaino Millet Prolighter 30+10 unisex.Una precisazione riguardo all’utilizzo di questo zaino nello scialpinismo è, comunque, doverosa. A differenza di altri zaini votati esclusivamente a questo sport, il Millet Ubic 30 W non è dotato di sistema RECCO e non prevede scompartimenti pensati apposta per l’attrezzatura scialpinistica (esclusi gli sci, che si legano ai lati). Un eventuale casco, ad esempio, andrebbe riposto nello scompartimento principale insieme al resto del materiale, mentre la pala e la sonda si potrebbero collocare rispettivamente nella tasca anteriore con cerniera e nella tasca laterale con cerniera.Sci da alpinismo e corda legati allo zainoDettaglio degli sci da alpinismo legati allo zainoTasche del Millet Ubic 30Lo scompartimento principale è ampio e permette di trasportare parecchio materiale.Tuttavia, questa tasca è accessibile solo dall’alto, oppure dal basso con una piccola apertura (ricavata nella tasca inferiore). Durante la preparazione dello zaino, mi sono ritrovata a dover suddividere scrupolosamente i materiali in modo da avervi rapido accesso in caso di bisogno.Riguardo la tasca inferiore, l’ho trovata poco utile in quanto piccola e stretta. Inoltre, è troppo facilmente comprimibile dal carico dello zaino. A mio avviso, la sua funzione più utile, dunque, è quella di permettere un secondo accesso allo scompartimento principale.Dettaglio della tasca inferioreMolto utile è la tasca anteriore retinata e aperta nella parte superiore, dove si può riporre una giacca pesante e ingombrante, come il piumino da scialpinismo.Questa tasca, nella parte frontale, possiede un ulteriore scompartimento dotato di cerniera: si guadagna, quindi, ulteriore spazio per riporre altri oggetti di media grandezza.La tasca anteriore retinataHo mediamente apprezzato la tasca sulla patella (o cappuccio). Questa è un po’ piccola e si riempie facilmente, anche perché in questa tasca è già presente la copertura antipioggia, che porta via spazio. La tasca superioreQuella che compare sulla patella è, quindi, una tasca adatta a contenere pochi piccoli oggetti come le barrette energetiche, i fazzoletti e gli occhiali da sole. La tasca superiore con la copertura antipioggiaÈ presente anche un’utile tasca interna più piccola dove poter inserire i documenti e le chiavi di casa o dell’auto, assicurabili con un apposito gancetto. La patella è fissa e non si può rimuovere dallo zaino.La copertura antipioggia applicata allo zainoHo provato a inserire uno smartphone nella tasca presente sulla cintura ventrale, ma senza successo. Questa tasca, in proporzione, è ancora più piccola di quella presente sulla patella e ci entrano solo documenti “sfusi” come le carte di credito o la tessera CAI. Non ho apprezzato, inoltre, il fatto che fosse presente soltanto su uno dei due lati della fascia ventrale, anche se in alcuni modelli di zaini Millet addirittura manca da entrambe le parti.Nella tasca ventrale entra a malapena solo uno smartphone di piccole dimensioniLa tasca laterale con la cerniera, invece, mi è sembrata comoda per trasportare oggetti di forma stretta e allungata, senza interferenze con gli eventuali oggetti agganciati all’esterno.Dall’altro lato dello zaino è presente una tasca elasticizzata per riporre la borraccia o il thermos. Questa tasca è in grado di contenere bene anche borracce alte senza che si spostino o che tendano a fuoriuscire durante l’attività.Il Millet Ubic 30 W è compatibile con i sistemi di idratazione ed è munito di una tasca separata interna per riporre la sacca idrica. SchienaleLo schienale è molto comodo ed ergonomico e ho apprezzato che fosse più corto rispetto alla versione maschile. Essendo alta solo 160 cm, con gli zaini unisex non mi trovo mai molto bene proprio per via dello schienale troppo lungo. L’unico lato negativo dello schienale è che, non essendo separato dalla schiena con una retina rigida, in giornate calde mi ha fatto sudare parecchio. Bisogna ammettere, però, che io sono una persona che suda sempre molto, specie sulla schiena.Consigliato perLo zaino Millet Ubic 30 W è stato concepito per essere impiegato in una grande varietà di attività in montagna: uscite di escursionismo in giornata o trekking di 2-3 giorni, alpinismo e scialpinismo. Permette, infatti, di trasportare in modo funzionale diversi tipi di attrezzatura.Oltre alla polivalenza e alla funzionalità - garantita dalle tante tasche e cinghie - il punto di forza di questo zaino nella versione femminile è la perfetta vestibilità per le donne che hanno una corporatura più formosa e non sono molto alte.[prezzo-link link=""https://mountainreview.it/vai/millet-ubic-30-w/""]"
10400,"Millet K Hybrid GTX","Il Millet K Hybrid GTX Jacket è un guscio a costruzione ibrida, ovvero realizzato con alcune porzioni in Gore-Tex Paclite® 2.5L ed altre in Gore-Tex® 3L.Nella scelta di un guscio, che sia per uso estivo o invernale, tra i parametri da valutare ci sono sicuramente impermeabilità, traspirabilità, peso e ingombro. Chi preferisce muoversi leggero, o ha problemi di spazio, tende a favorire gli ultimi due e si orienta tipicamente su prodotti realizzati con membrane 2L o 2.5L. Chi invece favorisce durevolezza e protezione sceglie in genere gusci prodotti con membrane 3L.L’intento dell’azienda, con la Millet K Hybrid GTX, è di utilizzare questi materiali cercando di sfruttare al meglio le caratteristiche di entrambi: protezione del 3L dove serve maggiormente (spalle e braccia) e leggerezza/comprimibilità grazie al materiale 2.5L nel resto del capo.Caratteristiche tecniche della Millet K Hybrid GTXMateriale: costruzione ibrida in Gore-Tex® 3-layers e 2.5-layersMembrana: Gore-Tex® 3L (maniche) e Gore-Tex Paclite® 2.5L (corpo e cappuccio)Impermeabilità: 28.000 mm H2OTraspirabilità: RET &lt; 9Peso: circa 420g (taglia L uomo)Sostenibilità: “Low impact” label, DWR PFC Free (solo la porzione in Paclite®)[link-produttore link=""https://www.millet-mountain.com/k-hybri-gtx-j-m-fern-noir.html""]Modalità di testHo avuto modo di provare il guscio Millet K Hybrid GTX Jacket in condizioni primaverili durante due gite di scialpinismo in alta quota tra i 3000 e i 4000m (Monte Cristallo allo Stelvio ed un tentativo alla Capanna Regina Margherita sul Monte Rosa). In queste uscite ho trovato vento, neve e qualche scroscio di pioggia. Ho testato inoltre la giacca durante una breve escursione in Grignetta sotto una fitta pioggia e in occasione di una escursione con temporale nei dintorni di Claviere.La prova sul campo del Millet K HybridImpressioni generaliIl guscio Millet K Hybrid GTX Jacket, come il nome lascia intuire, è realizzato con due diversi materiali con membrana Gore-Tex®:Le maniche e le spalle nella loro interezza (in nero nelle foto) sono costituite da tessuto Gore-Tex® 3-layersIl resto del capo (in verde nelle foto) è invece in Gore-Tex Paclite® 2.5-layers La scelta della casa francese è stata presumibilmente quella di usare il materiale 2.5L nella maggior parte del capo, in modo da ridurre al massimo il peso e l’ingombro e di dedicare il tessuto 3L alle zone più esposte, non solo alle intemperie ma anche allo sfregamento e a contatti accidentali con l’ambiente (rami, rocce, ecc.).Mentre nel materiale 3-layers la membrana impermeabile e traspirante si trova protetta tra lo strato esterno (idrorepellente) ed una fodera interna, nel materiale 2,5-layers al posto della fodera interna c’è una sottile pellicola protettiva direttamente incollata alla membrana.L’assenza di una vera e propria fodera interna dona tipicamente ai materiali 2.5L maggiore leggerezza e comprimibilità rispetto ai 3L, anche se al prezzo di una minore durevolezza.L’impiego dei due diversi materiali è evidente osservando l’interno del guscio.All’interno di distinguono i due differenti materiali: grigio chiaro 3L e scuro 2.5LPeso e comprimibilitàNonostante la scelta costruttiva, in termini di peso il guscio Millet K Hybrid GTX Jacket non risulta esattamente un “peso piuma”. Con circa 420g per una taglia L senz’altro non compete con i gusci più leggeri reperibili sul mercato e si stacca solo per una manciata di grammi da gusci interamente realizzati in materiale 3-layers, che si trovano ormai facilmente sotto i 500g di peso.Ma è in termini di comprimibilità che il Gore-Tex Paclite® fa la differenza. Il materiale 2.5L è infatti molto sottile e flessibile, permettendo di arrotolare senza fatica il guscio fino ad occupare all’incirca lo spazio di una borraccia.Si comprime facilmente alle dimensioni di una borracciaTasche e dettagli del Millet K HybridLe due tasche laterali sono molto ampie, posizionate in alto in modo da essere facilmente accedute anche indossando un'imbragatura (o la cinghia ventrale dello zaino) e dotate di zip ermetiche in modo da tenere il contenuto all’asciutto in caso di pioggia.&nbsp;Curiosamente, dentro una tasca Millet ripone un cartellino che invita a non tenere in tasca oggetti elettronici delicati, quasi a voler intendere di non assumersi responsabilità in caso di un eventuale guasto allo smartphone.La zip principale invece mi dà meno fiducia, non è ermetica ed è dotata di un singolo cursore: non è quindi possibile aprire la giacca dalla parte inferiore. Non che sia una cosa che mi capita spesso, a dire il vero.Purtroppo, non sono presenti tasche interne dove custodire materiale che si desidera tenere al caldo: peccato perché mi ha dato un’ottima impressione nell’utilizzo in ambiente invernale.&nbsp;A mio avviso il cappuccio è decisamente un punto di forza del guscio Millet K Hybrid GTX. È infatti ampio a sufficienza da coprire un caschetto da alpinismo o da sci (evviva!), cosa non molto comune. Inoltre, ha una comoda visiera rigida e diverse possibilità di regolazione per assicurare il fit corretto e il massimo comfort.buona chiusura del cappuccio anche sopra ad un cascoIl collo è protettivo e ben alto alto sopra il mento. Completano la dotazione del guscio una coulisse nel bordo inferiore e (come in altri gusci Millet), gli strappi in velcro per la regolazione dei polsini.Traspirabilità e impermeabilitàNei test che ho potuto eseguire, a dire il vero tutti a temperature piuttosto basse, la traspirabilità del guscio Millet K Hybrid GTX Jacket è risultata buona, nonostante io sia un sudatore professionista. È decisamente d’aiuto anche la possibilità di aprire le due ampie zip di aerazione (lunghe ben 30 cm) poste sui fianchi sotto le ascelle e dotate di comodo doppio cursore.Per quanto riguarda l’impermeabilità, vista la stagione decisamente secca, non ho avuto la possibilità di fare un vero e proprio stress test con lunghe camminate sotto la pioggia.&nbsp;Ciò nonostante, mi sono fatto qualche idea.Anche se Millet dichiara, sia per il materiale Gore-Tex® 3L sia per il Paclite®, un'impermeabilità di 28.000 mm H2O la mia impressione è che il 3L su spalle e braccia garantisca una protezione superiore. Dopo qualche decina di minuti sotto pioggia battente, infatti il Paclite® mi ha dato la sensazione di iniziare a soffrire, il tessuto ha cominciato a mostrare qualche piccola zona più scura, tipico effetto dell’acqua che supera la barriera DWR. In particolare, nelle zone a contatto con gli spallacci e le cinghie dello zaino.L’acqua non è comunque entrata grazie alla membrana sottostante, ma se l’effetto “inzuppato” dovesse estendersi, il materiale con la superficie così bagnata perderebbe buona parte della traspirabilità.In evidenza la zona in cui l’acqua ha superato la barriera DWR PFC Free del Gore-Tex Paclite®Nessun problema invece per quanto riguarda la protezione da neve e vento durante le gite di scialpinismo.Dettaglio della manica in Gore-Tex 3-layers con chiusura in velcro al polsoVestibilitàLa vestibilità del guscio Millet K Hybrid GTX Jacket a mio giudizio è leggermente abbondante. Sono alto circa 180cm e pur avendo un fisico piuttosto asciutto, ho optato per una taglia L per poter indossare sotto al guscio un pile caldo durante le escursioni invernali senza rischiare impedimenti nel movimento. Ma probabilmente una M sarebbe stata più che sufficiente.Abituato ad altri tipi di membrana, devo poi segnalare la strana sensazione che ho provato indossando questo capo (almeno le prime volte).  Ho trovato infatti che la consistenza del Gore-Tex sia leggermente…plasticosa. Tradotto: il tessuto non è morbido e quando ci si muove produce un lieve rumore, simile ad uno scricchiolio. Comunque niente di grave, ci si fa l’abitudine in fretta.Sostenibilità ambientale e socialeMillet contrassegna i capi di abbigliamento più eco-friendly con l’etichetta Low Impact, che denota particolare attenzione nella scelta dei materiali ed alle certificazioni di sostenibilità ambientale, n particolare BlueSign e Oeko-Tex (qui un approfondimento sulle principali certificazioni). È inoltre dotata di uno stabilimento di proprietà in UE (a Sarvar, Ungheria) in cui realizza direttamente alcuni dei capi di abbigliamento, tra i quali il guscio Millet K Hybrid GTX Jacket.Il guscio è prodotto in Ungheria e dotato di etichetta “low impact”A testimoniare l’attenzione per i temi ambientali, Millet ha inoltre intrapreso con il progetto Roadmap to 2030 un percorso che prevede di trasformare l’azienda in una Regenerative Enterprise.Un concetto che supera quello di sostenibilità e prevede non solo di ridurre gli impatti negativi sul pianeta ma addirittura di iniziare a produrre impatti positivi (per un approfondimento: Forbes - Beyond sustainability: the Regenerative Business).Per il bene del nostro pianeta, non ci resta che sperare che non si tratti di semplice greenwashing e che l’esempio virtuoso sia seguito da tante altre aziende.Consigliata perIl guscio Millet K Hybrid GTX Jacket è un capo consigliato a chi cerca una buona protezione da vento, neve e un discreto riparo dalla pioggia con un ingombro minimale.Può essere una buona soluzione per chi pratica sport di montagna prevalentemente in inverno o che cerca un capo che possa essere usato nella bella stagione con piogge occasionali.A chi cerca un guscio per lunghi trekking con tempo incerto consiglierei di orientarsi verso un prodotto 3-layers al costo di un maggiore ingombro nello zaino.[prezzo-link link=""https://mountainreview.it/vai/millet-k-hybrid-gtx/""]"
10426,"Maxim Pinnacle 9.4","La Maxim Pinnacle 9.4 è una corda singola dinamica per un utilizzo di arrampicata sportiva in falesia, su vie a più tiri, o trad. E’ un prodotto destinato ad arrampicatori dal livello medio/alto visto il diametro contenuto e l’elevata elasticità.Caratteristiche tecniche della Maxim Pinnacle 9.4Lunghezza: 80 mSpessore: 9.4 mmPeso: 54 g/mAllungamento statico: 8%Allungamento dinamico: 32.5%Trattamento 2XDry su anima e calzaReady-to-climb[link-produttore link=""https://www.maximropes.com/home/products/dynamic_ropes/product_detail/product/pinnacle/""]Modalità di testLa corda è stata testata durante diverse giornate in falesia in primavera/estate con tempo prevalentemente bello e temperature non eccessivamente calde. Abbiamo usato la Maxim Pinnacle sia su tiri facili che su progetti dove è stata stressata con voli anche lunghi.La prova sul campo della Maxim Pinnacle 9.4Prime impressioniGià quando si spacchetta la corda si capisce subito che ci si trova davanti a un ottimo prodotto. Essendo ready-to-climb la si può utilizzare da subito senza doverla rifilare con cura (cosa che ormai fanno molti produttori di corde, ma da non dare per scontato).Al tatto la corda risulta molto morbida e maneggevole. Ho notato che inizialmente sembrava fosse un pò ”plasticosa”, ma dopo qualche tiro questa sensazione è completamente sparita.La Maxim Pinnacle in azioneMentre si scala la corda viene su che è un piacere. Il peso è contenuto e le rinviate risultano sempre fluide.Anche a dare corda a chi sta scalando (va detto che l’ho testata usando solo il Grigri) la Maxim Pinnacle scorre benissimo, senza intoppi.Dopo qualche giornata, in cui è stata usata anche per andare in top-rope, si è leggermente arricciata, ma niente di fastidioso, e la scorrevolezza nel dare corda non ne ha risentito.Una cosa che mi ha colpito particolarmente è l'elasticità quando si vola da primi.Per chi è abituato a volare senza problemi è un fattore fondamentale, e la Maxim Pinnacle fa un lavoro egregio nel permettere a chi fa sicura di far volare nel modo più morbido possibile il primo di cordata.Va detto che, per chi è alle prime armi o non è abituato a volare, questa elasticità può essere una caratteristica non proprio positiva. Ma dal momento che il target di questo prodotto sono persone che scalano a un livello medio/alto, posso dire che il problema non si pone.Un’altra conseguenza di questa elasticità è che quando si deve bloccare chi sta da primo, l’assicuratore fatica un pò più del normale nel farlo (voi che andate da primi abbiate pazienza!).Durabilità (prevista)Il giudizio sulla durabilità della Maxim Pinnacle si basa su sensazioni e intuito. La costruzione è ottima, niente da dire a riguardo. Dopo svariate giornate in falesia non sembra dare alcun segno di cedimento. Certo, come tutte le corde, la durabilità dipende anche da quanto la si usa, e da quanto ci si vola da primi, quindi è una caratteristica non facilmente quantificabile. Detto questo, sento di poter dire che sarà una compagna di arrampicata longeva.Il trattamento 2xDry su anima e calza fa il suo dovere tenendo lontano terra e altro, il che dovrebbe aiutare la corda a mantenere il suo diametro nel tempo.Insomma, una corda davvero bella, ben fatta. E’ un piacere usarla.Consigliata perLa Maxim Pinnacle 9.4 è una corda per arrampicatori evoluti che dà il meglio di sé in ambito sportivo e trad, sia su tiri singoli che su vie a più tiri. E' possibile anche l’utilizzo in ambito alpinistico grazie al trattamento 2XDry su calza e anima.[prezzo-link link=""https://mountainreview.it/vai/maxim-pinnacle-9-4/""]"
10504,"Ferrino Bryce SM","Oggi vi racconto la mia esperienza con il sacco a pelo tre stagioni Ferrino Bryce SM, innovativo e realizzato interamente con materiali riciclati. Si tratta di un prodotto che si colloca in una fascia intermedia di prezzo e di temperatura, proposto in un colore unico: verde militare.Nella categoria sacco estivo, il Ferrino Bryce SM è abbastanza compatto e leggero per un sacco a pelo di materiale sintetico, una scelta di produzione più ecologica rispetto alla piuma. Adatto a giornate di camping o trekking estivo, il sacco a pelo è un alleato per sogni tranquilli (insieme a un materasso per l’isolamento dal terreno) per temperature tra +7 e +11 gradi. Caratteristiche tecniche del Ferrino Bryce SMTemperatura: +20 / ♀ +11 / ♂ +7 / -5Tessuto esterno: 100% Polyester 30D 360T Ripstop RecycledTessuto interno: 100 % Polyester 66D 190T RecycledImbottitura: 380 g. Repreve® filling 100% recycled Shingle constructionPeso: 880 g[link-produttore link=""https://www.ferrino.it/shop-it/attrezzatura/sacchiletto-notte/sintetico/86375mvv-saccoletto-bryce-sm.html""]L'ingombro non è dei minori, essendo in materiale sinteticoModalità di testHo utilizzato il Ferrino Bryce in tarda primavera ed estate, in media montagna: in Val di Mello dormendo in un van, al Lago Moro nelle Orobie all’aperto, in Val Chiavenna e al Lago di Caldaro vicino a Bolzano in camping. Un utilizzo quindi vario, in situazioni differenti durante le quali ho dormito con un buon comfort.La prova sul campo del Ferrino BryceI materialiPer quanto riguarda i materiali, l'imbottitura sintetica del Ferrino Bryce SM ha una serie di punti di forza: tiene caldo anche da bagnata, è più economico e più maltrattabile di un sacco a pelo di piuma, e, infine, è ideale per climi umidi.La cosa che mi è piaciuta di più di questo sacco a pelo sintetico è proprio la scelta produttiva di utilizzare tessuti e imbottitura Repreve® riciclati attraverso il recupero di bottiglie di plastica. Infatti, per ogni sacco Bryce vengono utilizzate circa 30 bottiglie Pet da 0.5 litri.Il peso e la comprimibilità sono soddisfacenti per camping e trekking non troppo lunghi e impegnativi.Il test della temperaturaDalla mia esperienza ho trovato il Ferrino Bryce SM adatto per uso camping in montagna durante la stagione estiva con temperature di notte intorno a 10°C. In generale l'ho utilizzato indossando sempre e solo mutande e intimo.Il produttore infatti lo consiglia per una temperatura esterna comfort di +11°C per donne e +7°C per uomini.  Nell’estate calda di quest’anno l’ho trovato perfetto anche a 2.000 metri, indossando un minimo di intimo tecnico. La temperatura estrema massima di +20°C è ancora sopportabile aprendo la zip del tutto. Per le temperature basse, attenzione che il Bryce non è un sacco a pelo ""estremo"": a -5° dopo 6 ore il corpo femminile rischia di andare in ipotermia. Insomma, è un sacco a pelo ""tre stagioni"", per trekking in montagna estivi fino a quote medie.Il range di temperature del Ferrino BryceForma, dimensione e pesoLa forma del Ferrino Bryce SM è a mummia: la più funzionale in montagna.Tra mummia (a sarcofago) e squadrato (a rettangolo), senza dubbio il rettangolo è più comodo perché più largo, ma ha maggiore dispersione di calore e difficoltà a mantenere la temperatura costante.Il sacco a mummia garantisce una prestazione superiore perché questa forma intrappola al meglio l’aria al fine di isolare dall’esterno. Inoltre, la forma a a mummia occupa un minor volume nello zaino.L’unico punto debole - visto che sono alta meno di 170 cm - è la lunghezza del Ferrino Bryce SM. Ha una misura unica che risulta un po’ troppo lunga per me.FunzionalitàIl sacco a pelo ha un design funzionale. Innanzitutto si mette e si toglie bene dalla custodia, la quale comprime bene il volume. Inoltre è comodo grazie ad una doppia zip con sistema anti inceppamento. Oltre alla zip è richiudibile anche con in cima con il solo velcro. La chiusura intorno alla testa si effettua con facilità grazie agli appositi lacci di compressione. Personalmente d’estate preferisco tenere larga l’apertura, ma questa possibilità è utile per non disperdere il calore quando le temperature si fanno rigide.il cappuccio con la chiusura rapida intorno alla testala chiusura con il velcroL’ingombro non è ultra compatto ma la custodia a compressione permette sia di inserire il Bryce comodamente in uno zaino da 30L, sia ovviamente di legarlo al suo esterno.Prova di lavaggioIl Ferrino Bryce SM deve essere lavato a 30°C a bassi giri, senza ammorbidente e con asciugatura all’aria aperta. Fatto questo test, devo dire che che il sacco a pelo si è presentato come nuovo e l’asciugatura è stata veloce grazie alla fibra sintetica.Consigliato perIl sacco a pelo Ferrino Bryce SM è adatto a camping e trekking brevi in ambienti di media montagna d'estate, con temperature tra i +5° e i +15° circa, oppure in primavera e autunno a quote più basse.Non è un sacco ultra light a livello di peso, quindi mi sento di consigliarlo per trekking con dislivelli non esagerati. Perfetto invece per chi pensa di incontrare umidità e quindi necessita di un'asciugatura rapida. Ottima scelta poi per chi è sensibile alla responsabilità verso gli animali e l'ambiente, visto l'assenza di piuma naturale e i tessuti e l'imbottitura riciclati.[prezzo-link link=""https://mountainreview.it/vai/ferrino-bryce-sm/""]"
10521,"Meindl Finale Mid GTX","Le Meindl Finale Mid GTX sono scarpe destinate al trekking leggero e all'hiking, impermeabili e traspiranti grazie alla membrana con tecnologia GoreTex. La suola è in Vibram con ottimo grip ed inserto in EVA per assorbire gli impatti con il terreno. Meindl fa rientrare le Finale Mid GTX nella categoria per lightwalker e per un utilizzo anche quotidiano. Dopo il test, le trovo valide anche per un utilizzo più impegnativo, grazie alla protezione che offrono.Caratteristiche tecniche delle Meindl Finale Mid GTXPeso dichiarato (taglia 42): 440 gPeso misurato (taglia 44): 450 g e 446 g Altezza scarpa: mediaTomaia: mesh + velourPlantare Air-Active per favorire l’evacuazione dell’umiditàSistema di allacciatura Duo-Lacing per un bloccaggio ottimale fino al collo del piedeIntersuola: EVA assorbi-urti (materia plastica copolimerica di etilene e acetato di vinile con ottime proprietà di flessibilità ed elasticità)Suola: Vibram[link-produttore link=""https://meindl.de/produkt/finale-mid-gtx/""]Modalità di testHo utilizzato le Meindl Finale Mid GTX nella misura 44 (peso 61 kg e sono alto 183 cm) per un totale di 120 km e 4000m di dislivello percorsi per la maggior parte su sentieri di media montagna con qualche breve tratto su roccia. Ho utilizzato queste scarpe anche su tratti attrezzati poco impegnativi. I percorsi erano quasi interamente asciutti con solo pochi tratti fangosi, temperature da miti (circa 10°C-15°C) a molto calde (circa 30°C). Le uscite sono state di media lunghezza dai 15 km ai 25 km e dislivelli dai 1000 m ai 1500 m.La prova sul campo delle Meindl Finale MidComfort e fitTendenzialmente non sono un amante delle scarpe di tipo medio/alto, dato che amo la corsa e il trailrunning, pertanto al primo utilizzo ero un po’ dubbioso sul comfort che queste Meindl Finale Mid GTX potessero offrirmi. Mi sono dovuto però ricredere fin da subito. Il sistema di allacciatura permette una buona regolazione della chiusura della scarpa, la linguetta ben imbottita applica una pressione costante su tutta la lunghezza del piede e il sistema Duo-Lacing permette un bloccaggio sicuro che avvolge il collo del piede.In pratica, questo sistema, già utilizzato anche da altri marchi, è costituito da un laccio che avvolge la scarpa nella zona del collo del piede. Questo laccio viene tensionato quando si tirano le stringhe per allacciare la scarpa. Da notare che il laccio è opportunamente nascosto nella parte laterale e posteriore della scarpa in modo da evitare che si impigli con ostacoli esterni come i rami.La zona del tallone, che spesso crea fastidiose irritazioni, non mi ha creato nessun disagio nemmeno al primo utilizzo. L’imbottitura di questa zona è importante ma molto morbida.Particolare del sistema di allacciaturaL’unica nota negativa è la parte superiore della linguetta. Essa è piuttosto voluminosa e richiede un po’ di tempo per sistemare per bene la scarpa allacciando le stringhe. Nonostante ciò, non ho avuto problemi di comfort nemmeno in questa zona.Particolare della linguettaIl comfort è ottimo anche per quanto riguarda l’ammortizzazione. Queste scarpe, infatti, utilizzano l’inserto in EVA, materiale plastico copolimerico di etilene e acetato di vinile, attualmente molto utilizzato da diversi brand per l’intersuola delle scarpe.Non è una scarpa da cui si può pretendere precisione di appoggio su terreni particolarmente tecnici. Su tratti attrezzati o ferrate di bassa difficoltà si comportano invece bene, data anche la buona protezione che offrono.Le ritengo valide anche come scarpe da utilizzare nella modalità fast hiking, dato che la suola con l’inserto in EVA garantisce una buona ammortizzazione e la scarpa offre comunque una buona libertà di movimento della caviglia, nonostante sia di altezza media.Calzata delle Meindl FinaleHo utilizzato queste scarpe indossando prevalentemente calze in lana merinos di media consistenza. Con calze più sottili, la calzata mi è risultata invece un po’ abbondante e il piede si muoveva un po’ troppo all’interno della scarpa. Meindl infatti ha in genere una calzata medio-larga non troppo fasciante, poco adatta a piedi magri ed affusolati come il mio. StrutturaParticolare della tomaiaLe Meindl Finale Mid GTX sono costituite da una membrana velour e mesh con fodere in Gore-tex. L’impermeabilità è buona: in condizioni di pioggia il piede rimane ben asciutto. Se, invece, il piede rimane in acqua per più tempo si avverte una sensazione di umido dovuta al freddo esterno, dato che la scarpa non è molto termica. Il piede in queste condizioni rimane comunque asciutto..Test di impermeabilità della scarpaLa traspirabilità è buona grazie alla suola Air-Active che favorisce l’evacuazione dell’umidità.  Anche durante le uscite più calde, il mio piede non ha mai sofferto e, accoppiando le scarpe ad un buon paio di calze traspiranti, si ha sempre la sensazione di freschezza. Non ho mai provato le scarpe in condizioni di freddo intenso ma, abbinate a calze termiche, sono certo che possano offrire una discreta termicità. Non sono comunque calzature adatte ad essere utilizzate in pieno inverno, dato che la tomaia è molto traspirante e in queste condizioni lascerebbe penetrare molto il freddo esterno.La tomaia si è rivelata resistente: a fine test non ho riscontrato alcun tipo di danneggiamento nonostante diversi impatti e sfregamenti su roccia.Particolare del puntaleLa punta e la parte posteriore della scarpa sono rivestite da uno spessore in gomma. Questo strato aggiuntivo fornisce un’ottima protezione al piede contro urti involontari su irregolarità del terreno ed evita che la tomaia subisca eccessive abrasioni.Particolare della parte posterioreSuola e gripLa suola è Vibram e presenta una tassellatura abbondante. Il grip è stato buono su tutti i terreni che ho incontrato, da quelli secchi e terrosi a quelli umidi e fangosi. A fine test non ho notato alcun segno di usura dei tasselli.Sono presenti anche due solchi nella zona del tallone, uno trasversale e l’altro longitudinale. Questa soluzione garantisce un miglior comfort dato che la scarpa diventa più flessibile.Particolare della suolaConsigliate perConsiglio le Meindl Finale Mid GTX per trekking e hiking di bassa e media difficoltà, comprese facili ferrate grazie alla protezione che offrono. I materiali di costruzione di qualità ne fanno una scarpa robusta e duratura. Meindl le propone come scarpe per lightwalker: dal mio punto di vista, trovo questa classificazione troppo limitativa. Le consiglio, pertanto, come classiche scarpe da trekking (non ramponabili) e anche da fast hiking, grazie alla loro buona ammortizzazione e libertà di movimento nonostante la media altezza.[prezzo-link link=""https://mountainreview.it/vai/meindl-finale-mid-gtx/""]"
10591,"Ternua Rakaposhi Jkt W","Ho provato la giacca Ternua Rakaposhi perchè ero alla ricerca di un outer layer affidabile e resistente, su cui contare anche durante le condizioni più avverse come acqua, freddo e ghiaccio. Questo capo è indicato principalmente durante le scalate in ambiente in inverno.&nbsp;L’azienda basca Ternua ha sviluppato questo capo da alpinismo tecnico, premiato anche con l'ISPO Award 2021, per gli alpinisti giapponesi Kazuya Hiraide e Kenro Nakajima, vincitori del Piolet d'Or 2020 per la loro salita al Rapakoshi nel 2019 (7788 m, Karakoram, Pakistan).Caratteristiche tecniche della Ternua Rakaposhi WMateriale: 100% poliestere&nbsp;interamente riciclatoCertificazione ambientale Bluesign®Impermeabile e traspirante grazie alla membrana Schoeller Aerobrane (10k/90k)Collo alto per la massima protezione del viso dalle intemperie&nbsp;Cerniere W&amp;T idrorepellenti sotto le ascelle per la ventilazioneTrattamento Schoeller Ecorepel® DWR senza PFCGonna da neve staccabile per impedire l'ingresso di agenti atmosfericiPeso: 548 g (taglia M)Dimensioni giacca compressa: 30x20x10 cm[link-produttore link=""https://www.ternua.com/com/rakaposhi-jkt-w-jacket.html""]Modalità di testHo utilizzato la giacca Ternua Rakaposhi per 8 giorni consecutivi in Islanda, con diverse condizioni climatiche inclusa pioggia, vento e neve. La temperatura era compresa tra 12° e -1° con vento molto forte che rendeva la temperatura percepita ben inferiore.&nbsp;Successivamente l'ho testata in uscite di alpinismo e arrampicata su cascate di ghiaccio.La prova sul campo della Ternua Rakaposhi WFattura e materialiCiò che ho apprezzato fin da subito è la robustezza costruttiva con cui è realizzata la Ternua Rakaposhi, che dà la sensazione di essere totalmente protetti ed isolati dall’esterno.Pur essendo un guscio, il laminato è abbastanza morbido. All’interno le nastrature sono ben rifinite ed all’esterno tutte le zip sono termosaldate.&nbsp;Generalmente ero abituata a gusci più leggeri, che utilizzavo solo in caso di pioggia o di cascate di ghiaccio molto bagnate ma non avevo la sensazione di essere protetta. Pur non trovandomi bagnata, percepivo l’umidità ed il freddo.Con la giacca Ternua Rakaposhi questa sensazione non l’ho mai percepita, anzi, l'impressione è di avere un vero scudo protettivo, indipendentemente dalla condizione atmosferica.Vicino al mento ed alla bocca, sono stati applicati degli inserti morbidi in micropile spazzolato per aumentare il comfort e proteggere la zona dal freddo e dal fastidio del contatto diretto con la membrana e la zip.&nbsp;I materiali utilizzati per la realizzazione di questa giacca sono interamente riciclati ed ecosostenibili. Ternua infatti è un’azienda molto attenta al tema ambientale ed utilizza trattamenti DWR Schoeller Ecorepel senza utilizzo di PFC ed è certificata Bluesign. Questo vuol dire che utilizza tessuti certificati prodotti in modo sostenibile e rispettoso delle condizioni di lavoro.Traspirabilità e impermeabilitàSpesso il giusto compromesso tra impermeabilità e traspirabilità non è facile da trovare nella costruzione degli hardshell. La giacca Ternua Rakaposhi invece mi ha piacevolmente sorpreso in tal senso. In tutte le uscite effettuate, non ho mai avvertito la sensazione di condensa all’interno del capo, anche durante salite umide e poco ventose, merito anche delle 2 zip facilmente apribili e posizionate sotto le ascelle.In salita, durante le attività più aerobiche, come avvicinamenti e trekking, quando il calore corporeo aumenta, ho tenuto spesso queste zip aperte, così da non sudare sotto le ascelle ed avere un perfetto equilibrio tra il vento freddo esterno ed il calore corporeo prodotto.Le aperture a zip sotto le ascelleDue sono le tecnologie utilizzate da Ternua nella Rakaposhi: la membrana 4 way stretch Schoeller Aerobrane (10k/90k) e la tecnologia Ecorepel®. Utilizzare le tecnologie dell’azienda svizzera Schoeller, oltre ad essere un sinonimo di sostenibilità dei materiali, è garanzia di qualità.&nbsp;La prima, assicura l’impermeabilità fino a 10.000 mm di colonna d’acqua, mantenendo al contempo una traspirabilità sbalorditiva di ben 90.000 g/m2/24h. La seconda garantisce una struttura di fibre che resista alle abrasioni, impedendo allo stesso tempo all’acqua e allo sporco di attaccarsi alla giacca.Durante le escursioni effettuate sotto la pioggia, ho notato che il colore della giacca a contatto con l’acqua, diventa più scuro, mettendo in risalto le zone più bagnate da quelle asciutte. All’interno la giacca rimane completamente asciutta e non ho mai avuto la sensazione di bagnato.Dettagli e regolazioniIl cappuccio molto ampio permette di accogliere perfettamente il casco; finalmente direi!Non capisco perché nella maggior parte delle giacche outdoor, il cappuccio sia risicato ed il casco spesso fatichi ad entrare e, laddove entri, i movimenti con la testa siano molto limitati in quanto il cappuccio risulta troppo aderente. Personalmente è un limite molto fastidioso, che mi ha portato più volte a preferire l’acqua sul casco piuttosto di avere la sensazione di non potermi muovere liberamente con la testa.Il cappuccio della giacca Ternua Rakaposhi, invece, è molto ampio e risolve questo problema. Essendo spazioso di contro, in presenza di molto vento, l’aria rischia di infiltrarsi e far scendere il cappuccio all’indietro. Per questo il cappuccio è dotato di 2 cordini laterali e 2 posteriori che permettono la regolazione dello stesso e diminuiscono il volume totale, in modo che questo aderisca meglio alla circonferenza del proprio capo.La giacca Ternua Rakaposhi presenta 2 ampie tasche frontali esterne ed una più piccola sul braccio per inserire skipass o oggetti piccoli. Le tasche frontali sono posizionate più alte del solito, questo per aumentare la comodità d’utilizzo quando si indossa l’imbrago e non avere l’apertura della cerniera che va a coincidere con l’allacciatura dell’imbrago. Tutte le zip sono termosaldate.All’interno della giacca troviamo una gonna da neve staccabile per impedire l'ingresso di agenti atmosferici e 2 tasche interne traforate per inserire guanti o altri oggetti.I polsini sono regolabili attraverso l’apposito velcro. Sono piuttosto ampi, l’ideale è inserire i guanti sotto e regolare poi la chiusura.Comfort e fit della Ternua RakaposhiIl taglio della giacca è abbastanza lungo e copre fino all’inizio coscia. Questo permette di evitare il fastidioso inconveniente di trovarsi a dover abbassare in continuazione la giacca mentre si scala. Personalmente ho apprezzato molto questo particolare.La giacca presenta un collo alto per offrire la massima protezione del viso contro le intemperie.Uso in arrampicataUsata in arrampicata su ghiaccio, ho apprezzato molto il cappuccio che può ospitare senza problemi il casco ed in cui la testa ha agio di movimento. Questo si traduce in possibilità di scalare col cappuccio senza essere limitati nei movimenti.Un altro vantaggio è dato dal taglio della Ternua Rakaposhi, sufficientemente lungo da evitare il fastidioso inconveniente della giacca che “torna su”. Arrampicando con l’imbrago spesso si ha questo fastidio: gli indumenti, soprattutto le giacche, tendono a spostarsi verso l’alto e ad incastrarsi all’altezza dell’allacciatura dell’imbrago, col risultato di trovarsi la giacca arruffata e dover continuamente riposizionarla verso il basso.Peso e ingombroPeso e ingombro non sono dei migliori. Essendo realizzata con un tessuto spesso e resistente, questa giacca è piuttosto ingombrante, paragonata ad altri gusci più leggeri, ma il risultato è una giacca molto solida, per attività estreme. La Ternua Rakaposhi pesa 660 gr.VestibilitàLa giacca Ternua Rakaposhi ha un taglio slim e segue le forme femminili: fianchi più slanciati e vita più stretta, senza mai compromettere i movimenti. Esteticamente è molto gradevole.&nbsp;Per quanto riguarda la scelta della taglia, come al solito, mi son trovata a cavallo tra la taglia S e M. Sono alta 167 cm e peso 63 kg. All’inizio ho optato per la taglia S, pensando che vestisse un po’ abbondante, ma è risultata stretta e le maniche troppo corte per me. Ho optato quindi per una M che mi veste a pennello.&nbsp;Nelle giornate più fredde, ho utilizzato, sotto la giacca, un piumino, per essere isolata maggiormente.Consigliata perHo trovato la giacca Ternua Rakaposhi non un semplice guscio, ma un capo tecnico, resistente e robusto, in cui ogni dettaglio non è lasciato al caso, ma è pensato per rispondere ad esigenze specifiche. Ad esempio nei lunghi trekking le zip apribili sotto le ascelle sono molto comode e funzionali. Durante la scalata, ho apprezzato la compatibilità d’utilizzo con casco ed imbrago.&nbsp;La consiglio, in particolare, per cascate di ghiaccio, sci alpinismo ed alpinismo dove è necessario un capo affidabile, anche a scapito di portarsi dietro un po' più di peso.[prezzo-link link=""https://mountainreview.it/vai/ternua-rakaposhi-jkt-w/""]"
10709,"Sea To Summit Alto TR2","La tenda Sea To Summit Alto TR2 è una tenda tre stagioni, leggerissima e semi-autoportante costituita classicamente da due parti: il catino con zanzariera e il telo impermeabile esterno. La forma le viene data da una paleria facilmente assemblabile che le conferisce una forma interna squadrata, con soffitto alto e pareti laterali verticali a tutto beneficio della vivibilità nella camera.Caratteristiche tecniche della Sea To Summit Alto TR2Tenda tre stagioni semi-portantePosti: 2Peso: 1,37 kg completa di picchetti&nbsp;Dimensioni camera interna: 134x215 cm, h. 100 cmDimensioni esterne: 220x230 cm, h. 110 cmDimensioni piegata: 570x120 mm (forma cilindrica)Sistema di stoccaggio FairShareDoppia aerazione soffitto-pavimentoPiedini ad attacco rapidoDue porte e due absidi per il ricovero dell’attrezzaturaArchitettura Tension Ridge per creare spazio in altezza e larghezzaPaleria in DAC Featherlite NFL e PRESSFIT con diametri variabili e sezioni colorate per rendere più intuitivo il montaggioTessuto 15D trattato in silicone e polietere poliuretano (Sil-PeU), doppiotetto impermeabilizzato per 1200mm di colonna d’acqua, Mesh ultraleggero e pavimento con cucitura nastrate e impermeabilizzatePicchetti in lega di alluminio 7075-T6 con design TriPoint multi-taccaTiranti Guy Cords a connessione rapida grazie ai cursori a V posizionabili in più punti personalizzabili[link-produttore link=""https://seatosummit.fr/it/""]Modalità di testHo utilizzato questa tenda per alcune escursioni tra i 2300 e 2800 m di quota dopo averla trasportata per dei trekking poco impegnativi nel boom del periodo estivo e con temperature notturne inferiori ai 10 °C.Una prova è stata fatta anche in pianura a circa 300 m di quota per testarla a temperature più elevate.Ho anche avuto modo di provarla sotto un acquazzone durante il quale sono scesi 40mm di pioggia senza alcun problema né per quanto riguarda la stabilità né per l’impermeabilizzazione.La prova sul campo della Sea To Summit Alto TR2MontaggioIl montaggio della Sea to Summit Alto TR2 risulta molto intuitivo, una volta distesa la parte interna sul terreno si fissano i cinque tiranti (quattro agli angoli e uno posteriore) senza tenderli troppo e tenendo presente che la parte più alta del catino è quella dove si poggerà la testa.Si monta la paleria che è composta da una “schiena” che corre longitudinalmente alla tenda dividendosi dagli angoli ai piedi e con invece un solo punto di inserzione centrale alla testa. Nella parte alta spicca la barra perpendicolare con architettura Tension Ridge con la sua forma a V. I vari colori della paleria agevolano il suo montaggio, e i vari settori sono tutti collegati fra loro da un elastico.Tension Ridge ArchitectureUna volta montata la paleria le si andrà a fissare la zanzariera ai ganci in plastica e le si metterà sopra il sovratelo. Il sovratelo si fissa alla barra superiore tramite due incavi ad incastro, lungo il resto della paleria con delle strisce in velcro e ai piedini con degli agganci rapidi e forma di C.Dettaglio dei picchettiDettaglio agganci rapidi del sovratelo ai piediniUna volta terminato il montaggio si può decidere se collegare anche le controventature agli occhielli presenti in più punti del sovratelo. I tiranti hanno una comoda forma a boomerang e sono rapidi da inserire.Abitabilità e comfort della Sea To Summit Alto TR2All’interno lo spazio è davvero tanto per una sola persona, ma anche in due si sta bene grazie al soffitto alto e alla forma “squadrata” che assume la camera. Spazio interno e LightbarNella parte del soffitto sopra alla testa si può attaccare la Lightbar a due pulsanti a pressione e lasciarvi dentro la propria pila frontale per avere una migliore luce soffusa.Le altre sacche di stoccaggio della tenda possono essere appese all’interno della tenda ed essere utilizzate come tasche aggiuntive in cui mettere vari oggetti.Le porte sono due così come gli absidi che sporgono da entrambe le parti di 60 cm e permettono di posare zaini e attrezzatura, mentre un sistema intelligente di aerazione incanala l’aria che passa sotto al sovratelo fino al soffitto collaborando a diminuire l’effetto condensa.Durante le mie prove ho potuto constatare che il sistema di aerazione funziona molto bene da questo punto di vista.Questa non è certo una tenda in cui dormire molte ore dopo l’alba, bisogna però sottolineare come ai primi raggi del sole l’interno sia subito luminoso.Luce interna alle prime ore del mattino di una giornata nuvolosaPeso e ingombroLe tre sacche divise all'interno dello stesso zainoLa tenda risulta davvero leggerissima da trasportare (1,37 kg effettivi), il sistema FairShare è geniale per distribuire il peso nello zaino a seconda del carico e non obbliga a tenerli tutti uniti in un’unica soluzione cilindrica più ingombrante. Eventualmente può essere divisa anche fra più persone.Le tre sacche assemblate in forma cilindricaSe vogliamo attaccarla in forma cilindrica fuori dallo zaino risulterà meno comoda perché tenderà a muoversi e i gancetti che la tengono unita potrebbero sganciarsi.&nbsp;I tessuti sono molto fini per minimizzare il più possibile i pesi, e questo si ripercuote sulla sensazione generale di robustezza degli stessi e sull’isolamento termico che è minimo e adatto all’utilizzo dichiarato per tre stagioni. Impossibile pensare di utilizzarla sulla neve, già durante una notte a 10°C è meglio pensare di utilizzare un ulteriore telo sotto al materassino.Consigliata perLa Sea To Summit Alto TR2 è davvero ideale per chi intende bivaccare in tenda durante i propri trekking di più giorni.&nbsp;La sua leggerezza e la possibilità di essere stoccata in modo separato la rende ideale anche per amanti del cicloturismo e dei viaggi in moto o per i backpacker più esigenti, specialmente chi si muove in coppia.Per chi si muove da solo esiste invece una versione TR1 che risulta ulteriormente più leggera e compatta, pur con la grande quantità di spazio assicurato dall’architettura Tension Ridge.Va ricordato che è una tenda tre stagioni, da utilizzare con temperature miti e non invernali o rigide.[prezzo-link prezzo=""529""]"
10757,"Scarpa Marmolada Trek HD","Partendo dalla solida base di un loro cavallo di battaglia, Scarpa ha creato una versione alleggerita del già recensito Marmolada Pro: il Marmolada Trek HD. Grazie all’adozione di alcune parti in tessuto (in sostituzione della pelle scamosciata adottata nel modello Pro) migliora la traspirazione del piede mentre viene mantenuta la membrana HDry a garanzia di un’elevata impermeabilità.Davvero ottima la qualità costruttiva e i materiali utilizzati che garantiscono un buon compromesso tra leggerezza e stabilità del piede.Caratteristiche tecniche degli Scarpa Marmolada Trek HDTomaia: parzialmente in pelle scamosciata idrorepellente e parzialmente in tessuto tecnico, laminata con tecnologia HDry® per impermeabilità e comfort, con un puntale esteso per massima protezioneFodera: tessuto 37.5®&nbsp;Tallone: in PU a media densità per supporto e sostegnoIntersuola: in EVA sagomata a media densità per stabilitàInserto avampiede: in EVA a bassa densità a spessore differenziato per maggior Shock-Absorbing e massima propulsioneSuola: in Vibram con disegno esclusivo Scarpa in mescola MONT &nbsp;Peso: 650 g mezzo paio - tg. 45Allacciatura: sistema di allacciatura con passalacci in fettuccia tecnica e minuteria bicomponente in acciaio leggero e plastica[link-produttore link=""https://it.scarpa.com/product/20538505""][elementor-template id=""17511""]Modalità di testHo avuto modo di testare gli scarponi Scarpa Marmolada Trek HD durante il periodo estivo, indicativamente nelle uscite che ho effettuato da fine maggio fino ad agosto. Li ho utilizzati per alcune vie ferrate tra Trentino e Alto Adige nonché in modalità hiking per le salite sui monti di casa e attorno a Chamonix.Per testarne la comodità a pieno carico li provati anche durante gli avvicinamenti alle falesie con il saccone ricolmo di ferramenta e durante un paio di trekking con tenda al seguito in Lagorai.Principalmente le escursioni&nbsp; sono avvenute tra i 500 e i 2.500 metri mentre il meteo è stato variabile, tendenzialmente sereno con temperature comprese tra i 15 e i 35°C.La prova sul campoImpermeabilità e traspirabilitàDurante le giornate di hiking ho apprezzato il sostegno garantito dallo scarpone che, anche in condizioni di meteo e terreno variabili, si è rivelato essere sempre comodo e avvolgente. Il campo di prova è stato davvero molto vario passando da tratti di sentiero attrezzato con passaggi su roccia a mulattiere accidentate. Per testare l’impermeabilità sappiate che proprio questo scarpone è stato oggetto di uno dei nostri test più severi. Tuttavia vi possiamo anticipare che, grazie alla membrana HDry&nbsp; abbinata alla tecnologia “37.5”, il piede è rimasto caldo e asciutto anche dopo un'intera mattinata passata a camminare sui sentieri coperti dall’erba bagnata.Fulcro dell’impermeabilità dello scarpone è appunto la membrana HDry; a differenza di altre tecnologie questa viene laminata direttamente sulla superficie interna della tomaia e non a contatto con il piede. In questo modo HDry respinge tanto il freddo quanto le intemperie impedendo alla calzatura di inzuppare la tomaia e quindi di accumulare peso. Per testare al meglio la tecnologia ho anche guadato alcuni torrenti e camminato nella neve primaverile ad alta quota. Come potete vedere dalle foto, le gocce d’acqua sono semplicemente scivolate via mantenendo il piede asciutto. La tecnologia HDry opera anche a vantaggio della traspirabilità poiché impedisce all’acqua di penetrare e ristagnare nello spazio tra la membrana impermeabile e la tomaia garantendo così un’efficace eliminazione del sudore. Il comfort durante la camminata si è rivelato essere davvero notevole e anche negli impegnativi passaggi sulla roccia scaldata dal sole estivo non ho mai avvertito quella fastidiosa sensazione di umidità che impregna le calze.Dettaglio dello scarpone in acquaStabilità e precisioneLa prima cosa che si nota calzando gli Scarpa Marmolada Trek HD è la rigidità della suola. Sebbene al primo impatto abbia ritenuto lo scarpone eccessivamente rigido rispetto ad altri prodotti analoghi già dopo i primi minuti di utilizzo quella sensazione di “ingessatura” è sparita, lasciando il passo a una camminata fluida con un ottimo sostegno anche sui terreni accidentati. Questo per merito anche dello snodo presente a livello della caviglia.La rigidità dello scarpone comunque permette di calzarlo con i ramponi universali di categoria C1 su percorsi di neve dalla difficoltà contenuta. Attenzione però, ne sconsiglio l’utilizzo in contesti invernali poiché non possiede doti termiche tali da consentire un buon comfort mantenendo il piede al caldo.Per quanto riguarda la trazione Vibram ha specificatamente sviluppato per l’azienda la suola Mont. Durante le uscite ne ho potuto apprezzare la struttura e la composizione, percependo nettamente le zone dedicate alla massima aderenza durante la camminata mentre altre destinate all’arresto in discesa. Al contrario di altre mescole che ho avuto modo di utilizzare risulta ottimo anche il grip su roccia, anche umida. Il puntalino presenta la classica climbing zone per favorire l’appoggio su piccole sporgenze nel caso di brevi tratti di arrampicata.Calzata e protezioneLa calzata è forse la vera rivelazione dalla prova di questo Marmolada Trek HD. Il piede viene infatti avvolto in un' abbondante imbottitura della tomaia e della linguetta i quali, abbinati alla soletta modello “Comfort”, fanno di questi scarponi uno dei modelli dedicati all’escursionismo tra i più comodi che abbia mai provato.Il produttore ha denominato Sock-fit questa tecnologia che fonde in un unico pezzo di tessuto la&nbsp; linguetta e lo snodo a livello della caviglia trasmettendo la sensazione di indossare lo scarpone letteralmente come fosse un calzino.Il sistema di passanti dei lacci - che a differenza del modello Marmolada Pro qui è in asole in tessuto e non in minuteria metallica - arriva fin quasi in punta consente al pari del fratello maggiore una precisa regolazione dei volumi, adattando la pianta in maniera ottimale, simulando quindi il contenimento tipico delle scarpette da arrampicata.A proposito della pianta, come tutti gli scarponi dell’azienda di Asolo, anche questi Marmolada Trek si adattano meglio a chi ha un piede abbastanza largo. Suggerisco di prendere come riferimento per la scelta della misura quella che si è soliti comprare, magari optando per mezza taglia in più qualora si volesse farne un utilizzo con calze di uno certo spessore.Da notare infine la protezione laterale in gomma che copre ottimamente sia la parte anteriore del piede (con particolare attenzione all’alluce) che la parte posteriore, culminando in un guscio a protezione del tallone.ManutenzioneTengo particolarmente a precisare una cosa: per chi come me si affeziona al materiale che acquista e tende a sfruttarlo appieno (e sappiamo a volte quanto tempo impiegano le scarpe per adattarsi al piede) è possibile allungare la vita dello scarpone grazie alla sua risuolatura presso i centri autorizzati.Per mantenere più a lungo l’impermeabilità dello scarpone consiglio di riporlo dopo l’utilizzo lontano dalla luce diretta e dal calore, in ambiente asciutti, provvedendo dopo ogni escursione a rimuovere residui di fango e polvere con un detergente neutro ed acqua.Consigliati perRitengo questo scarpone un buonissimo compromesso per chi è alla ricerca di un compagno di avventure a media montagna durante le tre stagioni, che si tratti di trekking, di ferrate oppure semplici camminate. I punti di forza sono impermeabilità, traspirabilità, comfort e leggerezza. La rigidità della suola non ne esclude però un utilizzo con ramponi universali in contesti di difficoltà moderata purché le temperature non siano invernali.[prezzo-link link=""https://mountainreview.it/vai/scarpa-marmolada-trek-hd/""]"
10789,"Millet Ubic 40","Il Millet Ubic 40 è uno zaino estremamente versatile e leggero. È stato pensato per l’escursionismo ma la sua polivalenza lo rende adatto anche alle uscite di alpinismo o di scialpinismo. E' il ""fratello maggiore"" dell'Ubic 30 recensito qualche settimana fa.Il Variloop™ System Multifunctions permette di trasportare qualsiasi tipo di materiale agevolmente e proprio questa caratteristica a renderlo un appetibile zaino unico per chi pratica più attività outdoor.Caratteristiche tecniche del Millet Ubic 40Capacità: 40 litriPeso (gr): 1230 circaMateriali principale: Honeycomb 3line Recycled 100% poliamide riciclato, con trattamento DWR senza PFCPortamateriali:&nbsp;Variloop™ System Multifunctions - per il trasporto di tutti i tipi di attrezzaturePredisposto per trasporto sacca idricaComparto inferiore separato con cernieraRain-Cover incorporataFibbie di regolazione del caricoComode maniglie di appoggio delle mani[link-produttore link=""https://www.millet-mountain.com/ubic-40-rust-u.html""] Modalità di testHo utilizzato lo zaino Millet Ubic 40 per escursioni in giornata e trekking di più giorni, trasportando semplice materiale da escursionismo ma anche tenda e materassino per i pernotti. Le escursioni sono state effettuate sempre con il bel tempo estivo.La prova sul campoFunzionalitàLo zaino Millet Ubic 40 è uno zaino leggero e particolarmente funzionale che si adatta a svariate attività di montagna grazie alle molteplici tasche e al sistema Variloop™. Questo sistema consente di fissare e trasportare diverse tipologie di attrezzatura all’esterno dello zaino quali, tenda, materassino, piccozza, bastoncini, racchette da neve, snowboard, sci, e quant'altro.Non è  presente un apposito alloggiamento per pala e sonda come negli zaini appositamente ideati per le attività invernali.Queste particolarità fanno del Millet Ubic 40 uno zaino adatto a tutte le stagioni e versatile. Nella sua essenza è uno zaino da escursionismo di medio litraggio, essenziale e senza troppo fronzoli fastidiosi.Struttura, tasche e regolazioniPrendendo in esame la struttura dello zaino partendo dall’alto, si trovano da subito due tasche molto capienti. Una tasca è interna con il classico e comodo “gancio portachiavi” e una  è esterna dove è alloggiato il copri-zaino per la pioggia. Quest’ultimo, impermeabile al 100%, ha un aggancio apposito per non perderlo.La capiente tasca interna superiore&nbsp;&nbsp;Il gancio per chiavi nella tasca internaUnico appunto, avrei preferito l’alloggiamento per il copri-zaino nella parte inferiore come in molti altri zaini, lasciando così libera la grande tasca superiore spesso molto utilizzata per altri oggetti.Il sistema di apertura/chiusura dello scomparto principale è caratterizzato da uno sgancio rapido che permette l’operazione in modo veloce e, nel caso di apertura, con una sola mano.Sistema di apertura/chiusura dello scomparto principaleA completamento della chiusura principale troviamo una comoda cinghia che può essere utilizzata per il fissaggio di una corda da arrampicata, una felpa, o altro.Questa cinghia inoltre tiene in posizione la capiente tasca a rete elastica dove è possibile alloggiare oggetti vari oppure un paio di ramponi.Su questa tasca è presente un ulteriore comparto chiuso da una cerniera nella quale è possibile riporre cartine o oggetti di poco spessore.L’interno dello zaino è molto capiente e la sua “pulizia e semplicità” permette di stivare il materiale senza troppi problemi.Interno zainoNella parte a contatto con la schiena troviamo il comodo alloggiamento per la sacca idrica che può essere tenuta in posizione grazie agli appositi agganci superiori a velcro.&nbsp;Sul lato, verso lo spallaccio destro, è presente il foro di uscita per il tubo della sacca idrica, particolare banale ma non scontato su tutti gli zaini.Lo schienale dello zaino offre molto comfort grazie a un'area di contatto morbida, ergonomica e molto traspirante.Gli spallacci sono leggermente imbottiti e la loro conformazione “liscia” risulta molto confortevole una volta indossato. Sugli spallacci troviamo due comode maniglie per posizionare le mani in caso di utilizzo senza i bastoncini e il classico cinturino, regolabile in altezza, con clip per la chiusura al petto.Da segnalare che la regolazione del cinturino non è la classica slitta ma viene effettuata con delle asole che a mio parere possono facilitare lo sgancio e perdita del cinturino stesso. Peccato anche per la mancanza del fischietto di emergenza solitamente integrato in questa clip di chiusura.Sempre nella parte posteriore, troviamo in basso la cintura lombare anch’essa leggermente imbottita e confortevole.Sul lato destro è presente una comoda tasca espandibile con cerniera.Due comodi tasconi si trovano invece sui lati dello zaino.Uno è in materiale elastico, l’altro è molto capiente con una grande cerniera e un soffietto in tessuto che - con materiale particolarmente ingombrante da riporre - consente di guadagnare spazio.In corrispondenza delle due tasche troviamo le cinghie di compressione, le due superiori dotate di clip possono fungere anche da porta-materiale.Nella parte inferiore troviamo infine altre due comode cinghie, dotate di gancio metallico molto resistente, che permettono di collocare sotto allo zaino materiale come tenda, materassino, e altro.Sempre nella parte inferiore troviamo la comoda tasca che ci permette di accedere al comparto inferiore separato dal resto dello zaino da un “divisorio” dotato di cerniera apribile all’occorrenza.Qui è possibile alloggiare vestiti di ricambio, materiale bagnato o qualsiasi cosa desideriamo mantenere separato dal resto del contenuto.Comparto inferiore separatoComfort e stabilitàIndossando il Millet Ubic 40 si ha subito una sensazione di comfort. Chiudendo la cintura lombare e la fettuccia al petto regolabile in altezza, notiamo anche una notevole stabilità al corpo dello zaino stesso.Gli spallacci sottili e leggermente imbottiti, della giusta larghezza conferiscono una piacevole sensazione senza fastidio anche con pesi importanti.Consigliato perPremesso che ho utilizzato il Millet Ubic 40 per diverse escursioni estive, sia in giornata che di più giorni dove ho trasportato anche tenda e materassino.&nbsp;A mio parere è uno zaino versatile adatto a tutti: a chi ama una semplice escursione in giornata portandosi dietro tutto l'occorrente ma anche a chi desidera effettuare escursioni di più giorni e avere tutto a portata di mano.Le sue tasche, gli agganci versatili, il comfort e soprattutto il peso ridotto appagheranno le aspettative di molti.[prezzo-link link=""https://mountainreview.it/vai/millet-ubic-30-w/""]"
10876,"Adidas Terrex Techrock","L'Adidas Terrex Techrock è un guscio in Gore-Tex Pro a 3 strati pensato per svolgere attività outdoor nelle condizioni più estreme.Ho provato la giacca in versione femminile con taglio e colori dedicati, perché ero alla ricerca di un guscio leggero ma affidabile, che potesse sempre trovare posto nello zaino nei vari sport all’aria aperta che pratico.Caratteristiche tecniche dell'Adidas Terrex TechrockMateriale: 100% poliammideImpermeabile e traspirante grazie alla membrana Gore –Tex Pro (28k/&lt;6 RET)Cappuccio compatibile con il cascoCollo alto per la massima protezione del viso dalle intemperieCerniere a doppio scorrimento YKK con apertura anche sotto le ascelle per la ventilazionePeso: 410 g (taglia M)Dimensioni giacca compressa: 25x18x10 cm[link-produttore link=""https://www.adidas.it/giacca-terrex-techrock-gore-tex-pro/H55937.html""]Modalità di testHo utilizzato la giacca Adidas Terrex Techrock Gore-Tex Pro per tutto il periodo estivo, da maggio ad settembre, sfruttandola sia per le uscite di alpinismo e trekking ma anche arrampicando in Dolomiti. Ho avuto modo di testarne a fondo le caratteristiche di impermeabilità perché, sia durante un’escursione che durante gli ultimi tiri di una via sul Sassolungo, ci siamo imbattuti in temporali, anche con vento forte. Sicuramente sarà il mio guscio per le gite di scialpinismo il prossimo inverno.La prova sul campo della Adidas Terrex TechrockFattura e materialiLa prima impressione che si ha indossando la Adidas Terrex Techrock Gore-Tex Pro è la sua robustezza costruttiva. Le nastrature interne risultano ben rifinite e le cerniere YKK bidirezionali scorrono sicure senza incepparsi. La presenza di numerosi elastici regolabili, presenti in vita, a livello del mento e del cappuccio consentono di adattare perfettamente la giacca al proprio corpo a seconda degli strati di indumenti che si indossano. Il plus per il pubblico femminile è il taglio che è stato dato a questa giacca, la sensazione che ho provato è quella proprio di avere un capo studiato sulla mia corporatura fisica.Pur essendo un guscio, il laminato è abbastanza morbido anche rispetto ad altri gusci che ho posseduto in passato sempre in Gore-Tex Pro a triplo strato.Traspirabilità e impermeabilitàDurante le uscite di alpinismo, come sulla Hintegrat all’Ortles, ho indossato la giacca sin dalla mattina presto in partenza dal rifugio, visto che il tempo sembrava incerto.La salita ha richiesto un’intensa attività aerobica che ha messo alla prova la traspirabilità del guscio che ho sempre mantenuto come ultimo strato, spogliandomi un po’ alla volta degli strati inferiori fino a rimanere con la sola maglia termica. In questo caso le zip ascellari, sempre YKK, hanno fatto la differenza, consentendomi di regolare ottimamente la traspirazione e chiudendole quando ha iniziato a spirare una leggera brezza per mantenere un piacevole calore interno.Anche l’impermeabilità è stata testata a fondo; infatti sia durante un trekking in Brenta che nella salita lungo una via di arrampicata sul Sassolungo ci ha colti improvvisamente un temporale estivo che ha fatto abbassare notevolmente le temperature, vista anche la presenza di vento forte. Anche in queste condizioni “critiche” non ho mai avvertito la sensazione di condensa all’interno del capo, sentendomi anzi protetta e al sicuro una volta chiuso il bavero e regolato il cappuccio sopra al casco.Funzionalità della Adidas Terrex TechrockL'Adidas Terrex Techrock è interamente realizzata in&nbsp; membrana Gore-Tex Pro a triplo strato che assicura l’impermeabilità fino a 28.000 mm di colonna d’acqua, mantenendo al contempo una traspirabilità notevole inferiore a 6K RET.Per mantenere costanti nel tempo le doti di impermeabilità della giacca è importante seguire le istruzioni di lavaggio che l’azienda Gore - sviluppatrice della membrana - fornisce.Dettagli e regolazioniIl cappuccio molto ampio permette di accogliere perfettamente il casco, cosa non scontata, anzi; spesso in molte giacche outdoor il cappuccio è risicato limitando il movimento della testa. Le regolazioni presenti sul bavero della giacca e sulla parte superiore del cappuccio sono invece molto ampie, consentendo quindi di trovare il “fit” adatto alla situazione.Si tratta comunque di una giacca con pochi fronzoli, anzi studiata appositamente per essere un guscio essenziale ma completo, che possa sempre trovare spazio nello zaino e non rubi grammi preziosi.Adidas non ha quindi previsto tasche interne ma ha dotato la Techrock di due ampie tasche frontali esterne ed una più piccola sul petto delle dimensioni giuste per contenere uno smartphone di ultima generazione.Come in altre giacche da alpinismo che abbiamo recensito le tasche frontali sono posizionate leggermente più in alto rispetto al solito, per aumentare la comodità d’utilizzo quando si indossa l’imbrago, evitando così di avere l’apertura della cerniera che va a coincidere con l’allacciatura dell’imbrago.La regolazione e l’accesso all’imbrago è facilitata anche dalla zip frontale bidirezionale a doppio cursore.I polsini, ampi e comodi, sono regolabili attraverso l’apposito velcro minuto di un rilievo per poter avere maggiore presa anche nell’utilizzo con i guanti pesanti.Comfort e fitIl taglio della giacca è standard se acquistata nella giusta taglia, andando a coprire fino all’inizio coscia. Non è un dettaglio di poco conto perché permette, specie nei continui movimenti indossando un imbrago, di evitare il fastidioso inconveniente di trovarsi a dover abbassare la giacca mentre si scala.Peso e ingombroPeso e ingombro possono essere definiti nella norma per una giacca realizzata in Gore-Tex Pro a triplo strato. I suoi 410 grammi non sono poi molti viste le caratteristiche di impermeabilità e protezione dalle intemperie e, una volta ripiegata all’interno del proprio ampio cappuccio, trova davvero spazio in qualsiasi zaino.Vestibilità dell'Adidas Terrex TechrockLa giacca Adidas Terrex Techrock Gore-Tex Pro ha un taglio slim e segue le forme femminili: fianchi più slanciati e vita più stretta, senza compromettere i movimenti che vengono assecondati grazie anche alla relativa morbidezza del tessuto. Esteticamente è molto gradevole, si distingue dalla massa dei vari hard-shell femminili per il colore oro abbinato a dei dettagli rosa.Per quanto riguarda la scelta della taglia il sito di Adidas ha un configuratore dedicato (Fit Finder) che consente di optare per la taglia corretta. Io sono alta 173 cm e peso 56 kg ed è optato come consigliato per taglia M che, una volta effettuate poche regolazioni grazie agli elastici, mi veste perfettamente.Regolando gli elastici presenti è anche possibile indossarlo sopra ad uno strato termico, come ad esempio un piumino compatto senza provare quella sensazione di ingessatura dovuta alla mancanza di spazio di movimento. Qualora il piumino fosse troppo voluminoso potete sempre utilizzarlo come ultimo strato esterno da indossare sopra al guscio.Consigliata perSi tratta di un hard-shell per certi versi essenziale ma completo, a cui non aggiungerei nulla se non forse una tasca interna in cui riporre gli oggetti di valore. Relativamente leggera ma con tutti i dettagli che favoriscono la traspirazione e la regolazione nelle varie situazioni: con o senza casco, con più capi a strati indossati o con la sola maglia termica. Mi è piaciuta particolarmente la possibilità di regolare bavero e cappuccio: durante il temporale in quota mi ha fatto sentire più al riparo dal vento e dalla pioggia ghiacciata.È sicuramente un capo trasversale ma, visto il prezzo, la consiglio per chi vuole affrontare la montagna anche nelle sue condizioni più difficili, sia che si tratti di uscite di alpinismo, scialpinismo, cascate di ghiaccio o trekking di più giorni.[prezzo-link prezzo=""550""]"
10899,"Wild Country Friend","I Friend della Wild Country non si smentiscono mai: sono affidabili e resistenti. Anche questa volta la qualità non è messa in discussione. Se la giocano ad armi pari con i Camalot della BD, in quanto molto simili per costruzione, ma anche per colore e misura.Caratteristiche tecniche dei Wild Country Friend7 misure dallo 0,4 al 44 cammeCostruzione in lega leggera forgiata a caldoFettuccia allungabile da 12cm in dyneema[link-produttore link=""https://www.wildcountry.com/it-it/friend-set-0-4--0-5--0-75--1---2--3-40-friendset6?number=40-FRIENDSET6_0000000001""]Modalità di testInnanzitutto ci tengo a precisare che ho avuto modo di provare solo 3 delle 7 misure, ovvero dallo 0,5 al 1 (misure medie).Sul calcare della Punta CusidoreHo utilizzato questi friend su una gran varietà di terreni: dal granito svizzero al Furkapass, alle classiche della Val Masino (via Cassin sulla nordest del Badile), ma anche sul calcare della Punta Cusidore e della Presolana, fino alle falesie trad come Cadarese.Friend sulla bella fessura chiave di Fandango al Gross BielhornLa prova sul campoWild Country è un’azienda britannica tra le prime a ideare e progettare friend. La storia di queste protezioni nasce infatti tra le scalate d’oltremanica e statunitensi, questo per dire che questi friend sono progettati per un uso ben preciso, cioè per dare il loro meglio in fessure nette e regolari; tipiche dell’arenaria e del granito.La prima impressione è strettamente connessa a questa “storia”: infatti i Friend della Wild Country si presentano alquanto rigidi e solidi, ben costruiti e destinati a lunga vita.&nbsp;Manegevolezza, resistenza, rigidità e qualità dei materiali sono le parole chiave per questi gioiellini.Su Nautilus in Valle dell’OrcoPer chi fosse alla ricerca di un friend morbido, più adatto al calcare e a varietà di fessure e buchi potrebbe restare deluso. Ma non si tratta propriamente di un difetto di questi friend, quanto di una loro precisa specializzazione.Quindi, granito sia.Materiali e costruzioneCome accennato la qualità dei materiali è indiscutibile. La costruzione a mono stemma metallico (protetto dalla plastica) è estremamente solida ma anche rigida. Il sistema di tiraggio è a filo metallico, forse l’unico punto debole dell’intera costruzione. Tuttavia Wild Country vende i pezzi di ricambio (è presente un bel tutorial sul sito) e ciò allunga di molto la vita di questi friend.Le camme sono estremamente resistenti in quanto forgiate a caldo con lega 6082 (a base alluminio). Le scanalature sulle camme sono ben progettate e aumentano tenuta e leggerezza.Non ci troviamo di fronte a un friend peso piuma (praticamente simili ai camalot BD), in quanto è stata privilegiata la resistenza alla leggerezza.Dettaglio delle cammeManeggevolezzaLa prensione e la maneggevolezza è ottima ma abbastanza simile ai friend già presenti sul mercato e non ho notato stravolgimenti o dettagli che li rendono superiori alla concorrenza.Lo spazio per il pollice è dotato di zigrinatura per aumentare l’attrito e lo stesso le alette laterali.FettucciaLa fettuccia in dyneema se completamente allungata è di 12 cm. Anche in questo caso nessuna grossa novità rispetto ad altri modelli sul mercato.L’allungamento della fettuccia permette di creare meno attrito rispetto a un modello con fettuccia corta, che spesso richiede l’uso di un rinvio aggiuntivo.Piazzamento in fessure regolariCome accennato i Friend Wild Country sono progettati proprio per questo tipo di fessure e in questo terreno danno il meglio.&nbsp;Sulle fessure verticali ovviamente offrono il miglior piazzamento, ma danno buone sensazioni anche nel caso di fessure orizzontali. Lo stelo principale per quanto rigido reagisce bene alle torsioni e ai piegamenti.Piazzamento in fessura regolareAttenzione alle dimensioni delle camme: infatti queste sono leggermente più ingombranti rispetto a quelle dei Camalot BD. In caso di fessure con ingresso stretto quindi possono richiedere misure più piccole.A proposito del confronto con i BD Camalot, ricordo che i Friend Wild Country, oltre ad essere leggermente più grandi a parità di misura, contano un friend&nbsp; in meno nella serie rispetto al concorrente americano (assente lo 0,3).Fessure irregolari e buchiIn caso di spaccature irregolari come fessure a V o buchi, questi friend mostrano tenuta meno affidabile. La rigidità e la dimensione delle camme non aiuta.Rispetto ad esempio a dei Totem Cam o Alien, non sono così stabili e flessibili.&nbsp;Piazzamento su fessura irregolare a v, le camme non lavorano al meglioConsigliati perI Friend Wild Country restano indubbiamente delle protezioni veloci da granito e non da calcare. Li consiglio come ottima alternativa ad altri modelli sul mercato, soprattutto per uso in ambiente alpinistico e per salite trad su roccia.Solidi, resistenti saranno vostri “amici” fedeli.[prezzo-link link=""https://mountainreview.it/vai/wild-country-friend/""]&nbsp;Silvia mentre lotta (ben protetta) sulle fessure di CadareseManutenzione Friend"
10924,"Vaude Asymmetric 42+8","La casa tedesca Vaude rivisita uno dei suoi zaini dedicati al trekking di media capienza: l’Asymmetric 42+8.Lo zaino è stato realizzato interamente grazie al riciclo di bottiglie PET ed è dotato di numerose etichette ambientali. Tra queste: Green Shape, Grüner Knopf, Fair Wear, MyClimate Neutral e materiali approvati da Bluesign. La scelta ecologica operata da Vaude si riflette anche sul ciclo di produzione, infatti viene realizzato con un'impronta climaticamente neutra andando a compensare le emissioni.Grazie al volume variabile di 42 più 8 litri, il Vaude Asymmetric si è dimostrato un ottimo compagno per le escursioni di più giorni in montagna.Caratteristiche tecniche del Vaude Asymmetric 42+8Peso: 1640 grComposizione: tessuto principale 100% poliestere riciclato 600D rivestito in poliuretano. Tessuto secondario poliestere riciclato 300D rivestito in poliuretano. Materiale di rivestimento poliestere 150D tutti provenienti&nbsp; al 100% da PET riciclatoDimensioni: 70 x 33 x 30 cm[link-produttore link=""https://www.vaude.com/en-INT/Equipment/Backpacks/Hiking-Backpacks/34898/Asymmetric-42-8-NEW-trekking-backpack?number=159440250""]Modalità di testLo zaino Vaude Asymmetric 42+8 è stato il mio compagno dei trekking in questa calda estate 2022, principalmente sulle montagne trentine del Lagorai e in Brenta. L’ho utilizzato sia in modalità trekking “assistito” appoggiandomi ai rifugi sia per le traversate in totale autonomia munito di tenda e viveri.La prova sul campo del Vaude Asymmetric 42+8Comodità e traspirabilitàLa prima sensazione che ho provato quando ho indossato il Vaude Asymmetric a pieno carico, pronto per affrontare un trekking di tre giorni in Lagorai, è stata la sua comodità. Pur avendo con me tenda, materassino, sacco a pelo, viveri e qualche vestito di ricambio, una volta effettuate le giuste regolazioni, il peso veniva abbondantemente scaricato a livello lombare, lasciando solo una minima parte di carico sulle spalle.La cintura ben imbottita avvolge comodamente i fianchi ed ha una forma ergonomica che si appoggia bene a livello lombare, garantendo una regolazione ottimale grazie alle cinghie di tensionamento.Gli spallacci Ergo Shape sono di forma ergonomica e imbottiti quanto basta.Risultano molto confortevoli grazie alla loro curva preformata che non impedisce i movimenti con le braccia, utile particolarmente durante i lunghi trekking in cui camminiamo aiutandoci con i bastoncini telescopici.Il sistema di sospensione Tergolight ha una bella imbottitura morbida sulla parte posteriore delle spalle e incorpora una trama a rete che contribuisce a migliorare la ventilazione e il controllo dell'umidità. La ventilazione è l’unica vera piccola pecca in questo zaino. Infatti durante i caldi trekking estivi ho notato come il sistema di sospesione Tergolight, non adottando un telaio curvo di separazione tra schiena e parte posteriore dello zaino, rimane a contatto con il corpo impedendo alla maggior parte del sudore di evaporare e lasciando quella sgradevole sensazione di umidità sulla pelle.Regolazione del Vaude Asymmetric 42+8Il Vaude Asymmetric 42+8 è uno zaino a taglia unica, unisex. Per venire incontro alle esigenze delle diverse corporature adotta un innovativo sistema con schienale regolabile denominato Tergolight. Fulcro di questo sistema è un telaio in alluminio che conferisce allo zaino la sua rigidità e distribuisce uniformemente il peso. La regolazione avviene grazie ad un sistema munito di cinghia con fibbia: allentando la fibbia è possibile spostare gli spallacci verso l'alto e verso il basso trovando così la giusta posizione per ogni corporatura.Anche il tensionamento del carico è regolabile grazie alle apposite fibbie poste sugli spallacci, andando così a regolare l'angolo di sollevamento del carico. Quando si modifica la lunghezza dello schienale, è necessario regolare le cinghie di tensionamento al fine di massimizzare il comfort durante la marcia.Il carico è inoltre regolabile grazie anche alle cinghie laterali di compressione mentre a livello dello sterno è presente una cinghietta pettorale munita di fischietto.Scomparti e accessiIl Vaude Asymmetric 42+8 è dotato di uno scomparto principale di 42 litri accessibile sia dall'alto che frontalmente grazie ad un’apposita zip.Ho trovato facile stivare il materiale all’interno dello zaino grazie all’ampia apertura. Per accedere è sufficiente aprire la patella superiore e rilasciare la coulisse di chiusura. Per estendere la capacità di ulteriori 8 litri bisogna allentare una seconda coulisse presente all’interno dello scomparto principale che consente così di guadagnare preziosi centimetri. La tasca superiore è rimovibile ed è munita di una cinghia di collegamento estensibile; in questo modo è possibile sia regolare l'altezza ai quattro angoli durante l’utilizzo a piena capacità oppure creare un piccolo marsupio da portare con sé.La&nbsp;patella superiore non è dotata di una tasca con apertura interna ma solo di una cerniera esterna dalla quale si accede ai due scompartimenti interni separati da una rete e munita di gancio porta chiavi. Devo dire che sono rimasto colpito particolarmente dall’ampia capacità di questa tasca: vi si riesce a stivare davvero molto materiale da tenere a portata di mano. Sulla parte interna sono invece stampati tutti i segnali di emergenza e i relativi dati di contatto.L'apertura frontale è realizzata grazie ad una grande cerniera dalla forma U dotata di resistente zip YKK. Si tratta di una caratteristica che ho apprezzato molto perchè garantisce un accesso immediato al materiale stivato senza dover necessariamente ribaltare tutto il contenuto al momento del bisogno. Sulla parte esterna è inoltre presente una tasca chiusa da cerniera in tessuto mesh, comodissima per riporre vestiti umidi che saranno così ventilati durante l’escursione.Sulla cintura lombare è presente una tasca munita di cerniera nella quale riporre piccoli oggetti di uso frequente, come dei guanti o dei fazzoletti, in modo tale che siano sempre a portata di mano.Lo zaino è anche dotato di una tasca interna per la sacca d’idratazione munita dell’apposito sostegno e del foro passante per il tubo; quest’ultimo trova anche l’asola di fissaggio sullo spallaccio.ImpermeabilitàVaude utilizza nella realizzazione dello zaino un rivestimento idrorepellente DWR che viene applicato all'esterno del tessuto in modo che l'acqua semplicemente scorra via.  In linea con le politiche aziendali dell’azienda tedesca il DWR utilizzato da Vaude si chiama Eco Finish e non contiene PFC ed è completamente ecosostenibile. Durante una delle mie uscite in Lagorai ho incontrato una pioggerellina leggera, poco prima di bivaccare. Quando ho posato lo zaino ho notato come le gocce fossero rimaste sospese sul tessuto esterno senza filtrare. Tuttavia, se si fosse trattato di un temporale, lo zaino non avrebbe avuto questa resistenza.A mio avviso, considerato il prezzo di vendita, sarebbe stato opportuno avere in dotazione il rain cover (venduto separatamente a € 30). Portaoggetti esterniEsternamente il Vaude Asymmetric 42+8 è munito di due daisy-chain che possono essere utilizzate per agganciare alcuni moschettoni o trasportare piccoli oggetti di uso comune come una tazzina.Sulla patella superiore sono presenti quattro passanti ai quali è possibile fissare un casco (tramite una rete che non è fornita con lo zaino). E' anche possibile fissare, grazie a delle cinghie, oggetti più ingombranti, come ad esempio un materassino.Per il trasporto dei bastoncini da trekking è presente un solo occhiello, posizionato in basso e dotato di gancio con elastico nella parte superiore per il fissaggio.Lateralmente sono presenti due comode tasche in rete elastica, sufficientemente ampie per riporre borracce fino a 1 litro di capienza.Le due fettucce inferiori che chiudono la tasca di accesso frontale possono essere regolate in modo da poter trasportare oggetti più voluminosi e ingombranti, come ad esempio la tenda.Consigliato perConsigliato per tutti gli amanti dei trekking impegnativi di più giornate, dove lo zaino è il miglior compagno d’avventura durante le lunghe ore passate a camminare. Ne ho apprezzato la modularità della capacità di carico e il comfort di marcia grazie alla struttura che consente una regolazione precisa sulla base della propria corporatura e del materiale trasportato. In definitiva: tanta qualità costruttiva e un occhio particolare all’impatto ambientale per uno zaino davvero ben progettato.[prezzo-link link=""https://mountainreview.it/vai/vaude-asymmetric-428/""]"
10973,"Zamberlan Salathé GTX RR","La Zamberlan Salathé GTX RR è una scarpa che permette di affrontare varie situazioni con una buona leggerezza, lasciando libertà di movimento alla caviglia e offrendo al tempo stesso protezione grazie al taglio a 3⁄4 che arriva a lambire il malleolo. In aggiunta una cintura di gomma attorno a tutta la scarpa offre protezione su terreni sconnessi e rocciosi.Tralasciando l’ambiente nevoso e le situazioni di freddo invernale - dove sono necessarie calzature  differenti - questa è una scarpa veramente versatile che può essere apprezzata sia da chi approccia le pareti di arrampicata di media quota, anche con avvicinamenti lunghi, così come da chi si impegna in giornate di trekking di più giorni anche al di fuori dei canonici sentieri, in ambienti avventurosi e magari umidi. Grazie a queste caratteristiche la Salathé è una scarpa che può tranquillamente essere indossata a partire dalla guida dell'auto, per poi percorrere un sentiero, arrivare ad una ferrata o ad un'arrampicata, essere riposta nello zaino o anche agganciata all'imbracatura quando si indossano le scarpette, e spendere così una o più giornate in outdoor facendo attività differenti.Zamberlan è sinonimo di Made in Italy: un'azienda che è un punto di riferimento per l’outdoor anche tecnico, dedita alla ricerca e sviluppo con una connotazione ancora oggi artigianale dove quindi la qualità del prodotto non scende a compromessi.Caratteristiche tecniche della Zamberlan Salathé GTX RRScarpa da escursionismo e avvicinamento in pelle scamosciataTomaia con spessore 1,8mm - 2,0mm e trattamento esterno HydroblocFodera impremeabile GORE-TEX Extended Comfort&nbsp;Suola Vibram® Pepe With MEGAGRIP®Intersuola con zeppa In EVA per assorbimento urtiSottopiede microporoso in Nylon da 1,5mmLinguetta elasticizzata e collarino in preformatoProtezione dei bordi in gommaTaglio up-cutNon ramponabilePeso, 445 g 1 scarpa misura 42[link-produttore link=""https://www.zamberlan.com/product/22389861/salathe-gtx-rr-scarpa-zamberlan-da-avvicinamento-black-""]Modalità di testAbbiamo svolto il test con due prodotti, uno taglia 38 e l'altro 42, quindi un test di coppia che ha mixato davvero molte situazioni differenti. Hiking in giornata durante le vacanze in Alto Adige ed in Austria, avvicinamenti medio lunghi a pareti dolomitiche e gite in falesia, trekking di più giorni nel centro della Norvegia con ambienti anche umidi, ed infine qualche ferrata (come il Passo della Porta in Presolana) ed escursionismo avanzato sulle creste delle Orobie ed in Val Masino. Il test ha anche previsto la guida del Van con cambio manuale, così da avvantaggiarsi della comodità di non dover cambiare le scarpe prima di iniziare un' escursione: test superato. La Salathé è prodotta in 14 varianti di colori differenti, alcuni più tradizionali come il rosso ed altri più sgargianti come il viola, quelli appunto da noi indossati.La prova sul campo della Zamberlan SalathéCome si presentaLa Zamberlan Salathé è una scarpa con un look caratteristico, dove spicca il contrasto della pelle nabuk colorata e con stampato un motivo geometrico di fianco alla fascia di gomma anch'essa con un disegno di spicco. Il taglio della scarpa è di tipo “up-cut”, quindi a 3⁄4. Combina la libertà di una scarpa bassa con la protezione di uno scarponcino. Emerge subito la caratteristica della calzata che è avvolgente grazie alla linguetta integrata con il resto del collarino della scarpa.Anche l’allacciatura è originale e ricorda quella delle scarpette di arrampicata le cui stringhe arrivano spesso fino alla punta. Questo sistema permette di variare l’effetto fasciante creando una sensazione di maggior precisione: quando si stringono i lacci in punta si ha un appoggio più tecnico per l’arrampicata.Oppure, ampliando la zona dell’avampiede, si può comodamente camminare magari anche con una calza più generosa. L’allacciatura a tutta scarpa ci ha quindi permesso di gestire le esigenze di piedi diversi, trovando il giusto fit che ognuno di noi cercava in quel momento.Nella parte posteriore è presente un comodo lacciuolo, utile per appendere le scarpe all’imbrago, allo zaino o ad un qualsiasi gancio all’aria aperta. E’ un dettaglio spesso presente nelle scarpe di avvicinamento che abbiamo trovato utile in varie situazioni.La soletta offre un buon supporto ergonomico e accoglie bene i piedi offrendo un ulteriore elemento di ammortizzazione, in aggiunta all’intersuola in EVA a doppia densità. La presenza dei fori nella soletta aiuta l’aerazione ed il mantenimento del piede asciutto. In certe situazioni di temperature calde, come l’estate 2022, la conformazione a guscio della scarpa ha creato qualche difficoltà a disperdere il calore, ma c’è anche da dire sono situazioni a volte inevitabili per una scarpa che garantisce impermeabilità.La Zamberlan Salathé da sottoLa suola è morbida ed è una Vibram® Pepe con MegaGrip®. Qui si dovrebbe aprire una capitolo a parte, in quanto Zamberlan è stato il primo produttore di scarpe da montagna a collaborare nel lontano passato con Vitale Bramani, che diede vita alla Vibram.Ed in effetti, la sensazione di alta tenuta della suola emerge dai primi passi e va oltre alle semplici caratteristiche della suola stessa ma si estende a tutta la parte bassa del piede. È come se tutto il piede fosse in aderenza con il terreno, si ha una bella sensazione di aderenza al suolo che deriva da un progetto completo dove la Zamberlan ha pensato a come creare un effetto di coesione della parte bassa con il testo della scarpa.La Vibram Megagrip è una mescola di gomma ad alte prestazioni che offre proprietà di presa senza precedenti sia su terreni asciutti che bagnati. Noi abbiamo confermato tutte queste caratteristiche, tipiche dello scrambling in territori di avventura.Un unico punto di attenzione che abbiamo rilevato è stato in presenza di molto fango, dove la suola che non ha tasselli molto pronunciati può scivolare se si applica una forte trazione.E’ chiaro che una suola che offre alte prestazioni di tenuta su roccia debba concedere qualche punto nel fango visto che non sono presenti tasselli tipici degli scarponi da misto. Comunque la scarpa si è difesa in tutte le situazioni, il test non è stato di certo gentile visti gli ambienti in cui è stato condotto.La climbing zone anteriore è mediamente pronunciata ma chiaramente presente. La punta della scarpa lavora bene in buchi ed in fessure, e grazie alla mescola MegaGrip si ottiene un effetto di scarpa da arrampicata che offre tranquillità su quei terreni dove non servono le scarpette. E’ comunque sulle placche di roccia, sui passaggi in cresta rocciosa e sulle discese su pietraia che la Salathé ti fa divertire, con una aderenza di alto livello ed una struttura avvolgente che offre un ottimo controllo dell’appoggio.In fase di camminataCome già anticipato la Salathé offre versatilità e un buon comfort di calzata, e grazie all’uso di pellami morbidi, di una allacciatura davvero modulabile e di una buona imbottitura si possono affrontare diverse ore di cammino con scioltezza e divertimento.Molto deriva anche dal taglio up-cut, che lascia quindi la caviglia libera ma anche protetta. Ad entrambi noi tester ci è capitato di appoggiare male il piede in certe circostanze e di subire un principio di storta alla caviglia. Il tutto però contenuto dal collarino preformato che viene realizzato con una nuova tecnologia che permette di fornire supporto ottimizzando al contempo l’uso del materiale.Nel dubbio se scegliere una scarpa bassa o una alta, ci sta appunto di mezzo questa soluzione di Zamberlan che è riuscita ad evitare danni alle nostre caviglie in alcuni momenti dove non abbiamo guardato al meglio a dove mettevamo i piedi.La tenuta laterale è supportata dall'evidente fascia di gomma che, soprattutto sul colore viola, ci è piaciuta in modo particolare per via dei disegni a fantasia. La fascia di gomma protegge dalle pietre ma contribuisce a tutta la tenuta della scarpa in quanto ben si integra nella struttura della stessa.In azione su terreni umidiData la particolarità del test, ci siamo trovati ad utilizzare la Salathé in giornate di hiking in Norvegia dove le zone umide si alternano frequentemente ai percorsi tracciati. Fra un passaggio e l'altro le scarpe sono inevitabilmente entrate in contatto con terreno a volte molto umido ed il risultato è di aver sempre avuto il piede asciutto a fine giornata.Il pellame in Nabuk, seppur trattato con l’impermeabilizzante, dopo un po’ ha incorporato acqua andandosi a bagnare ma solo esternamente. Questo è comunque tipico di molti pellami, e quelli migliori come per la Salathé trattengono l’umidità senza impegnarsi troppo.Il risultato è stato sì di una scarpa che si è inumidita all'esterno, preservando però il piede asciutto grazie all’azione combinata della fascia di gomma, della membrana in Gore-tex e del collarino che si integra con la linguetta. A fine giornata sono bastate un paio di ore di ambiente senza umidità per avere le scarpe ancora del tutto asciutte esternamente, mentre all’interno non hanno mai ceduto all’acqua.In azione in ferrata e arrampicataQui è dove la Zamberlan Salathé si inizia ad esprimere al meglio: quando il terreno si fa più verticale si possono stringere i lacci e la scarpa prende la via della salita. Abbiamo indossato la Salathé in varie situazioni, ricevendo dalla scarpa sempre una bella sensazione di controllo dell’appoggio oltre che della tenuta della suola.I terreni sdrucciolevoli sono quelli più insidiosi e talvolta inevitabili se si frequentano le montagne con uno spirito di avventura. Seppur si debba prestare sempre la massima attenzione agli appoggi, abbiamo trovato nella Salathé una scarpa precisa sia di punta che di piatto.L’aderenza è tanto più importante quanto più la roccia si fa articolata o anche liscia, come sui camminamenti dolomitici dove è stato molto piacevole portare la Salathé un po’ al limite fra la polvere e diverse ore di camminata. A fine giornata una spazzolata e una veloce sciacquata sotto una fontana hanno riportato i colori alla tonalità originaria.L'utilizzo come scarpa da avvicinamentoLa scarpa di avvicinamento ideale è quella che ti leghi all’imbrago quando inizi ad arrampicare e  te ne dimentichi. Con 450 grammi a scarpa siamo circa 70/90 grammi sopra i modelli bassi, ma la Salathé va ad offrire una sicurezza e delle performance maggiori che a nostro parere ben valgono un po’ di peso in più. Il lacciuolo è sufficientemente largo per poter inserire entrambe le scarpe in un solo moschettone.Durante un'estate dove abbiamo svolto svariate attività abbiamo trovato nella Zamberlan Salathé una compagna davvero tuttofare: comoda, proteggente, precisa, impermeabile. E anche con una connotazione un po’ vintage, che insieme al suo nome ci ha ricordato le arrampicate storiche nella Yosemite Valley dove all’inizio erano proprio le scarpe “up-cut” a salire le big wall ai piedi di grandi avventurieri.Calzata della Zamberlan SalathéLa calzata della Zamberlan Salathé è funzionale e avvolgente, all’insegna della comodità grazie alla possibilità di regolare l’allacciatura fino alla punta. Nel nostro caso abbiamo indossato dei numeri di taglia uguale alla misura del piede, ovvero 38 per la donna e 42 per l’uomo. La struttura in generale permette di adattarsi a piedi di varia larghezza, con qualche attenzione alla pianta molto larga dove l’effetto di guanto attorno al collo e al corpo del piede potrebbe richiedere una taglia superiore. Mettersi le Salathé ai piedi è tanto facile quanto tenerle per diverse ore, serve solo un po’ di decisione in fase di inserimento del piede ma l’elasticità del collarino e l’allacciatura molto flessibile offrono ampi spazi di manovra.Consigliata perLa Zamberlan Salathé GTX RR presenta un mix di soluzioni che sono frutto dell’artigianalità di un prodotto italiano ancora poco imitato e quindi a nostro parere unico. Ideale per avvicinamento alle pareti di arrampicata, ferrate, creste e percorsi rocciosi, si presta molto bene anche al trekking ed alle camminate di lunga durata. Un look distintivo dona alla scarpa un aspetto che si fa notare, soprattutto nei colori più vivaci.[prezzo-link link=""https://mountainreview.it/vai/zamberlan-salathe-gtx-rr/""]"
11080,"Ferrino Ultimate 35+5","Il Ferrino Ultimate 35+5 è uno zaino per alpinismo caratterizzato da un design semplice e pulito, pieno di accortezze utili, modulare, impermeabile al 100%. Rimuovendo alcune parti lo si può tranquillamente inserire nel filone ""fast &amp; light"". Strizza l’occhio anche allo sci-alpinismo, ma la mancanza di uno scomparto apposito per pala e sonda potrebbe far desistere i più.Caratteristiche tecniche del Ferrino Ultimate 35+5Peso compreso tra 0.92 Kg e 1.28 Kg (rimuovendo la fascia lombare, il “cappuccio”, e la barra di alluminio presente nello schienale)Tessuto 305 P-Ripstop HP Cordura con membrana HDryImpermeabile al 100%Porta-picchePorta-sci lateraliPorta-cordaChiusura “roll-up”[link-produttore link=""https://www.ferrino.it/it/shop-en/equipment/backpacks/mountaineering/75659ncc-backpack-ultimate-35-5.html""][elementor-template id=""
17511""]Modalità di testIl Ferrino Ultimate 35+5 è stato testato durante l’estate in alta montagna (per l’esattezza nel Parco Nazionale degli Ecrins) per praticare alpinismo in giornata e di più in giorni. Il meteo è stato sempre buono e caldo (anche troppo, per il periodo).La prova sul campo del Ferrino Ultimate 35+5Il primo pensiero che viene in mente quando si mettono le mani sullo zaino Ferrino Ultimate 35+5 è la robustezza, al tatto. Robustezza non in senso di peso, ma di scelta di materiali e caratteristiche. E’ uno zaino senza fronzoli, dal design molto pulito. Ferrino ha curato i dettagli quasi in maniera maniacale. Nell’Ultimate 35+5 c’è tutto quello che un alpinista moderno può volere da uno zaino.Come è fattoLo zaino è formato da uno scomparto principale con chiusura roll-up completamente stagno grazie alla membrana HDry che lo riveste internamente, e alle zip impermeabili. Io personalmente sono un fan degli zaini senza tasche interne, perché permettono di riempire e sfruttare tutto lo spazio possibile.Dettaglio chiusura roll-upInterno zainoDettaglio zip termosaldata sul cappuccioSopra a questo scomparto principale è presente il porta-corda, e lateralmente ci sono delle fettucce per comprimere lo zaino, per bloccare meglio la corda, o per portare gli sci.A seconda delle proprie necessità si può utilizzare o meno il “cappuccio”, che permette di guadagnare qualche litro di spazio in più, compresa un’altra tasca, anch’essa impermeabile.Lo schienale è costruito in modo da essere molto traspirante e comodo (niente spallacci minimalisti che segano le spalle solo per risparmiare qualche grammo di peso). E’ presente un supporto in alluminio in mezzo allo schienale che lo rende più rigido, anche questo può essere rimosso se si vuole togliere un po' di peso.Sui fianchi troviamo una tasca impermeabile (che può contere uno smartphone) da una parte, e una piccola daisy chain per del materiale, entrambi, ancora una volta, rimovibili.Tasca impermeabilePorta-materialiLa parte frontale dello zaino è fatta con una membrana più dura del resto, quindi capace di resistere maggiormente ad abrasioni di vario tipo. Non poteva mancare, ovviamente, il porta-picche.Come si comporta il Ferrino Ultimate 35+5Ho camminato con l’Ultimate 35+5 per svariate ore riempiendolo fino all’orlo, con vestiti, attrezzatura, corda, ecc. Tendenzialmente soffro sempre sulle spalle dopo un po' che utilizzo qualsiasi zaino, ma questo Ultimate 35+5 mi ha incredibilmente sorpreso per quanto mi permettesse di fare delle regolazioni che supportassero tutto il peso senza gravare sulla mia schiena. In 35 litri si può mettere tutto quello che può servire anche per 2-3 giorni di “avventure”, e la costruzione stagna è un bonus da non sottovalutare, soprattutto in ambiente nevoso.La costruzione dello schienale fa il suo dovere egregiamente, sia mentre ci si cammina, sia arrampicandoci. Il sistema utilizzato da Ferrino per rendere lo schienale più traspirante possibile funziona eccome, senza gravare troppo sul peso complessivo dello zaino.Una volta riempito correttamente lo zaino, e fatte tutte le regolazioni (spallacci, fettucce laterali, e sui fianchi), l’Ultimate 35+5 supporta in maniera molto stabile tutto il peso, facendo quasi dimenticare di averlo sulla schiena.Unico neo, ma molto dipende anche da come si sceglie di idratarsi durante le proprie avventure, è che, nel caso in cui si voglia usare una sacca idrica da mettere nello zaino, il tubo da cui si beve va fatto uscire dalla zip principale, perdendo così la totale impermeabilità.Dettaglio della HDryE’ possibile che Ferrino abbia deciso di non porsi il problema perché se si fa alpinismo a temperature molto basse l’acqua nel tubo della sacca idrica può facilmente congelarsi, motivo per cui molti prediligono altri modi per idratarsi. Va detto che questa considerazione è stata fatta per cercare il famoso “pelo nell’uovo”.Consigliato perAlpinisti moderni che vogliono un prodotto affidabile, robusto, ma allo stesso tempo leggero. Può essere maltrattato a dovere e la sua modularità gli permette di eccellere sia per ascensioni veloci, che per lunghi avvicinamenti. Può essere utilizzato anche per lo sci-alpinismo, se non si necessita di uno scomparto apposito per pala e sonda.[prezzo-link""]"
11114,"Black Diamond Distance FLZ","I Black Diamond Distance FLZ sono bastoni da trail running e trekking di fascia alta in alluminio ad alta resistenza, dotati di un'impugnatura in EVA e lacciolo traspirante in materiale riciclato.Il bastone è costituito da tre sezioni con la parte superiore che permette di regolare la lunghezza di 15 cm. La regolazione e la chiusura sono molto veloci grazie al meccanismo di rilascio a pulsante.Ripiegato, il bastone occupa solo 41 cm (nella misura 125-140 cm). Viene fornito anche con rondelle per utilizzo su neve.Caratteristiche tecniche dei Black Diamond Distance FLZTipologia: bastoncini pieghevoli di lunghezza aggiustabile fino a 15 cm.Impugnatura: in EVA con lacciolo traspirante in materiale riciclabileNumero di segmenti: 3 sezioni con parte superiore di lunghezza aggiustabileMateriale del tubo: alluminioLunghezze disponibili: 95-110 cm, 110-125 cm e 125-140 cmPeso: 390 g / coppia per la lunghezza di 95-110 cm, 420 g / coppia per la lunghezza di 110-125 cm, 450 g / coppia per la lunghezza di 125-140 cmIngombro quando ripiegato: 34 cm per la lunghezza di 95-110 cm,  37 cm per la lunghezza di 110-125 cm, 41 cm per la lunghezza di 125-140 cm[link-produttore link=""https://www.blackdiamondequipment.com/en_IT/product/distance-flz/""]Modalità di testHo utilizzato i Black Diamond Distance FLZ nella misura 125-140 cm regolati sulla lunghezza di 125 cm (sono alto 183 cm) per circa due mesi su percorsi di trail running e trekking di media/alta montagna di media lunghezza fino a 30 km e dislivelli tra i 1000 m e i 2500 m.La prova sul campo dei Black Diamond Distance FLZMeccanismo di apertura/chiusuraI Black Diamond Distance FLZ vengono venduti ripiegati, il loro montaggio è immediato e molto intuitivo: è sufficiente infilare le varie estremità delle sezioni in quella adiacente e bloccare il tutto in posizione tirando la sezione superiore in modo da far fuoriuscire un bottone metallico che funge, appunto, da blocco. Durante il periodo di test non ho mai avuto problemi con questo sistema. È necessario, però, prestare attenzione che non si accumuli sporco sulle estremità del tubo che devono essere infilate nel tubo adiacente, altrimenti l’accoppiamento molto preciso tra le sezioni potrebbe causare difficoltà nel montaggio/smontaggio.Le zone che vanno ad infilarsi l’una nell’altra presentano anche dei piccoli e sottili gommini tondi che rendono preciso e stabile il montaggio di una sezione nell’altra.Le sezioni del bastoncino sono tenute insieme da un solido cavo metallico interno ricoperto da una guaina di plastica; quest’ultima ha un buono spessore e non si è minimamente usurata nonostante le numerose occasioni in cui è stata piegata per smontare il bastoncino. A differenza di altri bastoncini, il cavo metallico non è unico e ogni sezione presenta un cavo indipendente: ciò è sicuramente un vantaggio in caso di rottura e sostituzione di questa parte.Il bottone metallico di blocco/sblocco è di forma allungata e si riesce a premere molto facilmente anche con un solo dito e in condizioni di freddo, quando magari le dita delle mani hanno poca sensibilità.Dettaglio del cavo che unisce le sezioni del bastoncinoLa parte superiore del bastone può essere regolata in lunghezza per un range di 15 cm. La regolazione avviene tramite una leva che, quando chiusa, mantiene la lunghezza desiderata andando a stringere la sezione esterna su quella interna. Questo sistema è chiamato da Black Diamond con il nome FlickLock. La regolazione è facile e il sistema garantisce un’ottima robustezza. Ho utilizzato i bastoncini regolati soprattutto su 125 cm: in questa configurazione la forza applicata in fase di spinta o atterraggio non agisce sul FlickLock, dato che è regolato a fine corsa. Ho, però, anche effettuato delle prove con il bastoncino regolato su 130 cm e il sistema FlickLock ha sempre mantenuto la regolazione iniziale senza scorrimenti. Questo sistema di regolazione, inoltre, è l’ideale per chi è abituato a modificare di poco la lunghezza del bastoncino a seconda del tipo di terreno (salita o discesa ripida).Dettaglio del sistema di regolazione FlickLockImpugnaturaL’impugnatura è in EVA: materiale plastico copolimerico di etilene e acetato di vinile, attualmente molto utilizzato da diversi brand per l’intersuola delle scarpe. Qui è impiegato sotto forma di schiuma con un design ergonomico in modo da offrire una buona presa. Questo materiale permette un ottimo assorbimento di vibrazioni e impatti: ho apprezzato questa caratteristica soprattutto nell’utilizzo in discese ripide. Su questo terreno spesso si tende a stringere con forza l’impugnatura ma, grazie all’utilizzo della schiuma EVA, le dita delle mani non si affaticano e rimangono ben isolate da vibrazioni e urti provenienti dall’impatto del bastoncino sul terreno.&nbsp;Un aspetto negativo dell’impugnatura in EVA è la traspirabilità: durante l’utilizzo prolungato in giornate calde il palmo della mano suda parecchio.Dettaglio dell'impugnaturaL’impugnatura è dotata di un lacciolo molto sottile in materiale riciclabile. Esso ha il vantaggio di essere molto traspirante e di non far sudare la mano, a differenza di altri tipi di lacciolo che avvolgono la mano quasi come fossero dei guantini. Di contro, questo lacciolo così minimalista offre poco sostegno in fase di spinta e rimane poco aderente al polso. Anche dopo averlo stretto, infatti, tende ad allentarsi velocemente.Dettaglio del laccioloQualità costruttiva e peso dei Black Diamond Distance FLZIl peso è ridotto: si apprezza la leggerezza di questi bastoncini sia quando li si utilizza, sia quando sono riposti nello zaino. In questo caso, oltre al peso, si apprezzano anche le dimensioni di ingombro molto contenute. Sono quindi dei compagni ideali per l’utilizzo in percorsi di trail running dove spesso è necessario o più comodo riporre i bastoncini nello zaino.Dettaglio dei bastoncini ripiegati e riposti nel gilet da trail running (modello Salomon ADV Skin 12)Nonostante il peso ridotto, i bastoncini sono molto resistenti. Durante il periodo di test sono stati sottoposti a sforzi notevoli, inclusa qualche flessione eccessiva causata da involontari incastri nel terreno. Nonostante ciò, i bastoncini non hanno mai subito deformazioni. Molto valido anche il sistema di montaggio/smontaggio e regolazione, come già detto nella precedente sezione.PuntalinoIl puntalino è intercambiabile tra la versione in gomma dura o con riporto di carburo. Personalmente ho sempre utilizzato quest’ultima opzione che ritengo più adatta su percorsi di trail running, mentre il puntalino in gomma è più indicato per chi pratica nordic-walking.Il puntalino in carburo offre un buon grip su tutti i terreni, da quelli più duri e compatti a quelli più mossi. Non ho avuto modo di testare i bastoncini su neve/ghiaccio. A fine del periodo di test l’usura è stata minima.Il puntalino non è direzionale: è presente solo una parte circolare in plastica di diametro maggiorato che permette al bastoncino di non affondare su terreno poco solido. I bastoncini vengono forniti anche con rondelle per utilizzo su neve aumentando così la loro versatilità. Appena inizierà la stagione scialpinistica avrò modo di testarli anche in questo ambito.Dettaglio del puntalino in carburoConsigliati perConsiglio i Black Diamond Distance FLZ per trail runner che cercano robustezza e affidabilità unita a leggerezza e facilità di utilizzo. Adatti anche alla stagione invernale per chi pratica escursioni su neve o scialpinismo, configurandoli con l’apposita rondella fornita.[prezzo-link link=""https://mountainreview.it/vai/black-diamond-distance-flz/""]"
11258,"Tenaya Indalo","Le Tenaya Indalo appartengono alla linea Aerial Plus, scarpe da performance dalla forma molto aggressiva ma che offrono allo stesso tempo un buon comfort.Caratteristiche tecniche delle Tenaya IdaloMateriali: microfibra e lycra (vegan friendly)Soletta: 2D multi-layer StretchtexRivestimento: TXT treated cottonIntersuola: Double midsole GI 1.8 e TST 150Chiusura: velcro con fettucce regolabili (patented Draxtor system)Suola: Vibram xs-grip da 3.5mmPeso: 340g[link-produttore link=""https://tenaya.net/en/indalo""]Le scarpette Tenaya Indalo rappresentano l’evoluzione delle scarpette Tenaya Mastia essendo fortemente asimmetricche e di forma aggressiva. Tenaya afferma che la scarpetta non è né troppo morbida né troppo strutturata in modo che possa essere utilizzata sia da chi pratica boulder sia da chi scala con la corda.Senza avere una suola intera, dal tallone alla punta, il supporto viene garantito da un tensore che allo stesso tempo permette di piegare la scarpa quando necessario.&nbsp;La suola in Vibram XS-grip è divisa in due parti (punta e tallone) e piegando la scarpa si sente la morbidezza della fascia centrale. Grazie all’intersuola ed una punta molto rigide, la scarpa risulta precisa su ogni tipo di appoggio.Il tallone è realizzato con un guscio preformato in gomma (come per le scarpette La Sportiva Solution). Il tallone è dotato di una nervatura nella zona interna (chiamato “friction lock”) per una miglior trazione sulla roccia ed ha un tirante superiore alto che mette bene in tensione il tallone stesso una volta calzata la scarpa.In punta la gomma disponibile per gli agganci è molta, arrivando a coprire una buona parte superiore del piede.Modalità di testHo provato le scarpe durante il mese di agosto arrampicando sia indoor che outdoor. Su roccia le scarpe sono state provate sia su blocchi che su vie fino ad un grado di 7a.La prova sul campoCome indicato da Tenaya, ho trovato nelle Indalo delle scarpette polivalenti, adatte per ogni tipologia di scalata. Sulla roccia le ho trovate molto precise in grado di offrire supporto ed un buon appoggio del piede su ogni tipo di sporgenza della roccia, anche se piccola, sia facendo vie di corda che arrampicando sui blocchi. La gomma sulla punta è abbondate rendendole perfette per i blocchi dove è necessario un buon aggancio di punta: una volta che gomma e roccia fanno attrito il piede non si muove rimanendo ben ancorato alla roccia. Il tallone è preciso e molto aderente al piede: la sensazione quando si usa il tallone è di stabilità e di buon grip. Il tallone non è neppure molto grosso rendendo facili anche i tallonaggi sugli appigli più piccoli.Unico difetto che ho trovato sulle scarpe riguarda le fettucce di chiusura. Almeno al primo utilizzo, la lunghezza delle fettucce di chiusura deve essere regolata e questo porta via un po’ di tempo. Purtroppo, però, mi sono trovata a dover regolare la lunghezza delle fettucce più di una volta prima di arrampicare perché si allentavano e la scarpa non poteva essere chiusa stretta. Inoltre, le fettucce si sono danneggiate visibilmente alla prima uscita di blocchi dopo averle strisciate una volta sulla roccia.Ho provato le scarpette Tenaya Indalo anche indoor e le ho trovate un po’ troppo rigide per far blocchi indoor, specialmente quelli di ultima generazione più orientati a salti e movimenti dinamici. Le scarpette così rigide in punta non permette un buono spalmo sulle prese di plastica e tendono a scivolare.CalzataNon avendo avuto modo di provarle in negozio, ho preso le scarpette un numero in meno rispetto al mio numero di piede, come avevo fatto in precedenza con le Tenaya Oasi LV. Purtroppo però le scarpette Tenaya Indalo calzano differentemente rispetto alle sorelle Oasi LV. Anche a causa del numero leggermente grande, le scarpette hanno una calzata comoda e non troppo fastidiosa. Per il mio modo di scalare, sarebbe stato meglio prendere una scarpa più piccola in modo che fosse più aderente al piede.Durante questo mese di prova le scarpette Tenaya Indalo non hanno ceduto più di tanto, a differenza delle sorelle Tenaya Oasi LV, che ho avuto modo di testare.Consigliate perPer scalatori medio esperti che cercano un'unica scarpa per tutti i tipi di scalata. Le scarpette Tenaya Indalo sono scarpe precise che permettono di usare bene i piedi anche sugli appoggi più piccoli o sui tallonaggi più impegnativi. Meno indicate per l’utilizzo indoor, specialmente per far blocchi.[prezzo-link link=""https://mountainreview.it/vai/tenaya-indalo/""]"
11283,"Edelrid Kinglet","PremessaEdelrid, brand tedesco impegnato già da molto nella sostenibilità ambientale ed eco-compatibilità dei suoi prodotti ( certificazione Bluesign), da sempre produce corde di qualità, sia con il proprio brand, sia per altri brand (Petzl, per citarne uno molto famoso). Per la sua serietà e qualità costruttiva, io ho sempre utilizzato le loro corde ed i loro imbraghi con soddisfazione. Circa 1 anno e mezzo fa mi sono imbattuto nella Kinglet, che mi ha veramente colpito. Ora cerco di farvi capire perchè.Anna testa la Kinglet sulla bellissima “dica 33” a Rocca Penna, Borgone alta.Caratteristiche tecniche della Edelrid KingletDiametro: 9,2Allungamento dinamico: 31%Allungamento statico: 6%Forza di arresto: 8,8 KnPercentuale calza: 37%Peso: 56 gr/metroNumero di cadute: 7Identificazione metà corda: sìTrattamenti: 3D Lap Coil; Thermo ShieldLe caratteristiche tecnicheModalità di testHo provato la Edelrid Kinglet (80 metri) per 18 mesi, arrampicando circa 3 giorni alla settimana, sempre. L’ho usata prevalentemente in falesia, su rocce di tutti i tipi, dal granito al calcare, passando per la calcarenite di Finale Ligure, da primo di cordata e sottoponendola a frequenti voli. L’ho anche utilizzata in moulinette e su qualche via sportiva di media montagna. Non l’ho utilizzata né su cascate di ghiaccio, né su lunghe ed impegnative vie in montagna.La Kinglet sulla bellissima calcarenite dell’Attico, Finale LigureLa prova sul campo della Edelrid KingletPrime impressioniIl package della Edelrid Kinglet è minimale ma efficace: è sufficiente sbobinare la corda dalla piccola feritoia nera (con tanto di istruzioni via QR code) presente sulla confezione, e la Kinglet è pronta all’uso, senza necessità alcuna di filarla una seconda volta, grazie al trattamento 3D Lap Coil. E’ disponibile in due tonalità di colori, una multicolor chiaro, l’altra scuro. Quest’ultima è piaciuto moltissimo alla mia morosa e quindi è finita immediatamente alla cassa del negozio!Il package della Kinglet, molto semplice, permette di sbobinare la corda senza patemi d’animoLa Kinglet è una corda dalle caratteristiche sobrie. E’ leggera, sottile, morbida, ma senza alcun record in tali caratteristiche. In una parola, è una corda che da subito mi ha trasmesso un bel feeling di utilizzo.Maneggevolezza e peso della Edelrid KingletLa Edelrid Kinglet si pone nella classe delle corde “sottili”. Ma spesso per le corde conviene affidarsi al suo peso al metro. La Kinglet è attorno ai 56 grammi al metro (verificato), che non è un valore record. Ad esempio, la Beal Joker, 9.1 mm di diametro, pesa 52 grammi/metro; la Edelweiss Performance, 9.2 mm di diametro, pesa anch’essa 52 grammi/metro e quindi fanno meglio. Ed infatti maneggiare una Edelweiss Performance dà un'impressione di maggiore leggerezza e sottigliezza. La Mammut Crag Classic, 9.5 mm di diametro, pesa 59 grammi/metro, e maneggiandola si percepisce la sua struttura più importante.La costruzione della calza a “due su due” rende la Kinglet maneggevole, morbida quel che basta e piacevolmente ruvida al tatto, caratteristica questa legata forse all’assenza di trattamenti impermeabilizzanti. Come paragone, la Volta Petzl 9.2 mm è leggermente più morbida e più liscia al tatto. Dopo 18 mesi di uso severo, la maneggevolezza e morbidezza della Kinglet sono rimaste pressoché immutate.La gestione della sicura è semplice e senza sorprese, con la KingletDare corda con la Edelrid Kinglet non è un problema per nessun tipo di freno; anche le trattenute, spesso difficili con corde sottili, sono ottime: io l’ho usata con il Click-up di CT e con il Birdie di Beal, e con nessuno dei due freni ho avuto scorrimenti inaspettati.La tendenza della Kinglet all’attorcigliamento è molto ridotta, anche se messa a dura prova facendola passare, in calata, su ancoraggi un po’ distanti. Anche in questo caso i mesi di utilizzo non hanno cambiato questa qualità.Dal punto di vista dell’elasticità, ancora una volta la Edelrid Kinglet ha un comportamento ottimale: durante le moulinette non è un “elastico” fastidioso, e nei voli la sua forza di arresto non è troppo marcata. Tali impressioni sono supportate dai valori di targa dell’allungamento statico, un ottimo 6%, contro l’8% ad esempio della Edelweiss Performance, ed in allungamento dinamico del 31%, contro il 37% sempre della Edelweiss Performance.Il bel calcare di Vela Draga, CroaziaDurabilitàQuesto è l’aspetto che maggiormente mi ha colpito. La capacità della Edelrid Kinglet di sopportare l’usura sembra inesauribili e quindi dopo 18 mesi circa di uso intensivo la continuo ad utilizzare senza troppi problemi. La calza, nei primi 5 metri comincia adesso a dare qualche segno di ingrossamento ed usura; per il resto, tutto a posto! Niente male per una corda da 9.2 millimetri.La Kinglet dopo circa 18 mesi di utilizzo, ancora piuttosto ben messa, pochi segni di usura, e dal colore ancora brillante!Un altro punto a favore (enorme, per me) della Kinglet è che sporca poco le mani! Ed anche questo forse è direttamente ascrivibile all’assenza di trattamento impermeabilizzante. Negli ultimi anni la gran parte di corde da me possedute mi hanno sporcato molto le mani, lasciandomi evidenti e fastidiose strisciate nere, oleose e viscide. Questo fenomeno con la Edelrid Kinglet è decisamente trascurabile, cosa che le ha permesso di mantenere il suo colore ancora abbastanza sgargiante.Emma a 3 mesi con la Kinglet quasi nuova, Emma a 14 mesi, con la Kinglet meno nuova; ma ad Emma continua a piacere!Ultima nota: come ho detto, la Kinglet non ha trattamenti impermeabilizzanti. Questo significa che non è una corda pensata per le cascate di ghiaccio e neppure per un utilizzo in condizioni umide. Tuttavia non mi sento di penalizzarla per questa mancanza: è una corda nata per la falesia e l’assenza di trattamento, oltre a giovare all’ambiente, probabilmente conferisce alla corda la caratteristica di sporcare molto poco le mani.Consigliata perLa Edelrid Kinglet è una corda che soddisferà soprattutto i falesisti incalliti, alla ricerca della formula perfetta: leggerezza e durabilità. Più in generale, questa Kinglet può essere la prima corda “sottile” consigliabile ai neofiti, visto il suo peso non proprio piuma, e la sua facile maneggevolezza che la rende utilizzabile anche a mani non troppo esperte.[prezzo-link link=""https://mountainreview.it/vai/edelrid-kinglet/""]"
11369,"Ferrino Triolet 32+5","Nell'ampia gamma di zaini prodotti dalla casa torinese, il Ferrino Triolet 32+5 è uno dei modelli di punta per chi pratica l'alpinismo. Viste le dimensioni lo zaino è perfetto per le uscite alpinistiche di due giorni, allo stesso tempo risulta comodo e leggero.Il doppio porta piccozza, i porta sci e gli agganci per la retina porta casco lo rendono adatto anche ad uscite tecnicamente impegnative, non solo ai semplici trekking.Caratteristiche tecniche del Ferrino Triolet 32+5Capienza: 32 L + 5 L (sulla tasca superiore)Tessuti in Poliestere Diamond Dobby 300D / Twill 500 x 400DDue porta piccozze, porta sci lateraleTasca interna per pala/sondaPredisposizione sistema di idratazioneFischietto integrato nello spallaccioSistema portacasco (retina non inclusa)Peso: 1250 g (1000 g senza tasca superiore)[link-produttore link=""https://www.ferrino.it/shop-it/attrezzatura/zaini/alpinismo/75581maa-zaino-triolet-325.html""]Modalità di testHo utilizzato il Ferrino Triolet durante l’estate sia per trekking che per uscite alpinistiche sulle Alpi.&nbsp;Le uscite sono state con dislivelli compresi tra i 1500 ed i 2000 metri e quote indicativamente tra i 1500 ed i 4500 metri. Tra le varie uscite alpinistiche, una di queste è stata sull’Weisshorn, uno dei più famosi 4000 delle Alpi.Test sul Weisshorn ad oltre 4000 metriLo zaino è stato testato con varie condizioni meteo: dal caldo tropicale, al vento tempestoso, alla pioggia mista neve.La prova sul campo del Ferrino Triolet 32+5PolivalenzaIl Ferrino Triolet 32+5 è uno zaino polivalente, può essere usato per lunghi trekking anche con pernotto in rifugio/bivacco. Può accompagnare nelle uscite alpinistiche più impegnative ma è valido anche per l’arrampicata o lo scialpinismo pur non essendo specificatamente creato per queste discipline. E’ abbastanza leggero e le numerose tasche presenti lo rendono molto versatile. La tasca / patella superiore è separabile e lo zaino può trasportare attrezzatura invernale come sci, piccozze e corda.Lo zaino dispone di due porta piccozza, ben si nota la cerniera verticale per accedere velocemente al caricoE’ uno zaino modulabile, si tratta di un Triolet 25+3 più grande a cui è stata aggiunto il cappuccio amovibile. Il modello è disponibile in&nbsp;due colori: il classico grigio Ferrino o un bel arancione sgargiante con spallacci e cintura blu. Lo zaino è dotato inoltre del&nbsp;riflettore&nbsp;Recco&nbsp;integrato.ChiusuraLa chiusura del Ferrino Triolet 32+5, a causa della patella amovibile, è un po’ scomoda; bisogna prima aprire le due classiche clip e poi aprire la clip del sistema roll-on e quindi srotolarlo.Forse sarebbe stato più semplice e leggero usare il classico sistema di chiusura dello zaino con il cordino al posto del roll-on anche a costo di sacrificare il cappuccio amovibile.Il sistema roll-on con clip di aperturaIn ogni caso una comoda cerniera verticale permette di accedere velocemente al carico.Lateralmente sono presenti due cinghie compressive con clip che permettono di compattare ulteriormente lo zaino e nel contempo di bloccare i bastoncini, la corda o gli sci.Particolare delle cinghie compressive lateraliSchienaleLo&nbsp;schienale&nbsp;del Triolet è&nbsp;leggero, comodo e&nbsp;traspirante.Il materiale utilizzato presenta una struttura reticolare che si adatta perfettamente alla schiena, mentre gli spallacci, di spessore e superficie contenuti, consentono sempre un ottimo comfort&nbsp;anche con lo zaino molto pesante.Il dorso è realizzato con la tecnologia Hollow&nbsp;Back&nbsp;System ed è molto traspirante.Particolare dello schienaleAnche la fascia in vita è fatta con la stessa struttura, ha un&nbsp;anello porta-materiale&nbsp;sul lato sinistro ed ha una tasca con chiusura a zip sul lato destro ampia e comoda, può contenere lo smartphone o gli occhiali da sole ed altri piccoli oggetti.Tasca sulla cintura ventraleRegolazioni del Ferrino Triolet 32+5Nonostante la mia altezza di 192 cm, lo zaino si è rivelato facilmente regolabile tramite i tiranti degli spallacci e delle fasce presenti in vita e sul torace. L'ho usato a pieno carico (10-12 kg) per gite di oltre 16 ore trovandolo sempre comodo, non ho mai avuto la sensazione di “taglio” sulle spalle.TascheTasca superioreLa&nbsp;tasca superiore&nbsp;è ampia e accessibile con una doppia zip, al suo interno è presente una retina di sicurezza, protetta anch’essa con una zip, per riporre chiavi o oggetti di valore.Purtroppo quando lo zaino non è pieno tende a dondolare un po’ e cadere su un lato.Altre tascheCompletano il corredo le tasche laterali utili per le borracce o le bottigliette ed un’altra&nbsp;tasca sullo schienale ideale per riporre il cibo od altri piccoli oggetti, non è però raggiungibile con lo zaino in spalla.&nbsp;Il riflettore Recco si trova vicino a questa tasca.Accessori per corda, piccozze e cascoLa&nbsp;corda, trova posto a cavallo del top e può essere bloccata dai due lacci laterali. Con lo zaino viene anche fornita un’ulteriore cinghia per fissarla che però non ho utilizzato.Lo zaino dispone di due&nbsp;porta-picche, si possono&nbsp;inserire le punte nelle asole e bloccare i manici con due comodi velcri.Il casco può essere fissato sul dorso tramite quattro anelli, l’apposita rete però, viene venduta separatamente. Con il casco fissato non possiamo più usare la cerniera verticale per accedere velocemente al carico.Lo zaino dispone di un fischietto integrato sul cinturino pettorale.Non è presente una tasca per i ramponi, quindi essi vanno collocati all’interno dello zaino.Lo zaino in versione alpinistica con casco e piccozzaCapienza del Ferrino Triolet 32+5La possibilità di variare il volume da&nbsp;32&nbsp;a&nbsp;37 litri fa del Triolet uno zaino versatile che, a seconda della gita, può passare dall’uscita in giornata a quella di due giorni. La capienza minima è comunque di 32 litri e si addice a gite di un certo impegno e lunghezza, forse avrei eliminato la possibilità di rimuovere la tasca superiore (e di conseguenza la chiusura roll-top) per risparmiare un poco di peso ed avere uno zaino sempre da 37 litri.ImpermeabilitàDurante uno dei test mentre scendevo mi ha sorpreso un’abbondante temporale; nonostante non avessi con me un rain cover l’interno dello zaino è rimasto asciutto. Il test mi ha soddisfatto.Consigliato perIl Ferrino Triolet 32+5 è uno zaino da usare tutto l’anno per le uscite alpinistiche. Ben si destreggia anche con gli sci ai piedi o con le scarpette su pareti di arrampicata pur non essendo stato ideato appositamente per queste discipline.La&nbsp;versatilità e la leggerezza (che aumenta amovendo la tasca superiore) sono i suoi cavalli di battaglia.L’ho trovato comodo anche a pieno carico e la cerniera verticale facilita molto l’accesso. Le numerose tasche presenti sono molto utili e ben consentono di collocare correttamente carico ed accessori.Il suo ambiente naturale sono le gite alpinistiche in quota dove peso e organizzazione dello zaino diventano componenti importanti per la riuscita dell’ascesa. Ritengo il Ferrino Triolet 32+5 uno&nbsp;zaino alpinistico completo ad un&nbsp;prezzo onesto.[prezzo-link link=""https://mountainreview.it/vai/ferrino-triolet-325/""]"
11386,"Ferrino Lightec 1000 Duvet","Il Ferrino Lightec Duvet 1000 RDS down è concepito per i trekker e gli alpinisti che necessitano di un saccoletto dal peso e volume contenuti. Il contesto di utilizzo ideale è quindi l’alta quota in condizioni estive e gli ambienti di media e bassa montagna durante tutto l’anno. Raccomandabile quando la gita presenta sviluppo e dislivello sostenuti. La forma del sacco è sagomata sul corpo, tuttavia lo spazio non è mai scarso.Nei pressi del rifugio Carlo Porta, cercando un luogo per bivaccareCaratteristiche tecniche del Ferrino Lightec 1000 DuvetFilling: 80% piumino, 20% piuma d’anatra550 cuinTemperatura: +15 / ♀ 0 / ♂ -6 / -23Misure sacco: 215 x 80 x 50 cmMisure minime sacca di compressione: 17x32 cmPeso dichiarato: 950gForma 3D nella zona dei piediLampo nella zona piediCupolino parafreddo con sistema di chiusura “one touch”[link-produttore link=""https://www.ferrino.it/shop-it/attrezzatura/sacchiletto-notte/piuma/86702ngg-sacco-lightec-1000-duvet-rds-down.html""]Modalità di testHo utilizzato il sacco a pelo dormendo all’addiaccio, abbinandolo ad un materassino in schiuma alto 2 cm. Lo ho testato a diverse altitudini in contesti di bassa, media ed alta montagna. Mi sono sempre posizionato al riparo dal vento.Lo ho provato anche in contesti meno tecnici, dormendo dentro la mia auto e su di un normale letto.Con il termometro alla manoLa prova sul campo del Ferrino Lightec 1000 DuvetForma e comodità d'usoNon appena ho ricevuto il sacco a pelo Ferrino Lightec Duvet 1000 RDS ho voluto immediatamente “infilarmici” per saggiarne la comodità. Io sono alto 1,84 e lo adoro, tuttavia chi è di corporatura minuta potrebbe trovarlo abbondante e quindi termicamente dispersivo.Lo spazio utilizzabile è molto: sono sempre riuscito a muovermi all’interno senza sentirmi costretto. La sua forma è sagomata sulla fisionomia umana per renderlo più caldo, però ha dello spazio extra.Soprattutto nella zona dei piedi la forma 3D permette di dormire comodi senza rinunciare al caldo. Penso sia un eccellente equilibrio tra comodità e performance termiche.Non mi è piaciuta la posizione e la forma della tasca interna: la trovo molto scomoda da raggiungere e poco capiente. Non è in grado di contenere uno smartphone, né i miei occhiali da vista. Un dettaglio molto utile, ma penso andasse curato di più.Non è possibile chiudere il velcro della tasca inserendo piccoli oggetti comuni come occhiali e cellulareTermicitàL’imbottitura di questo sacco a pelo è costituita all’80% da piumino e al 20% da piume d’anatra, per un peso di 450 g. Secondo la normativa di test Europea la temperatura di comfort si avrà tra 0°C e -6°C, mentre quella di utilizzo massima è di 15°C, quella minima di sopravvivenza è -23°C. Per ridurre le dispersioni di calore tutte le cuciture sono sfalsate tra loro ed è presente una coprilampo imbottita.La coprilampoGrazie a queste caratteristiche sono riuscito ad utilizzare il Lightec Duvet 1000 RDS Down in contesti differenti tra loro, senza mai avere problemi. In una situazione di bassa montagna, con temperature di circa 10°C, ho dormito molto bene indossando solo una t-shirt. Ci ho dormito anche in auto e su un normale letto all'interno di una casa e non lo ho trovato caldo al punto da non essere utilizzabile. Più in alto, a 2400 m circa, sono riuscito a dormire a lungo senza sentire freddo indossando un completo termico ed un pile e chiudendomi nel cupolino parafreddo.Infine ho testato il sacco a pelo a 2900 m circa, nei pressi di un forte militare in rovina. Purtroppo siamo stati sorpresi dal maltempo e, non avendo una tenda con noi, abbiamo optato per il piano b: rifugiarsi all’interno di una delle casematte nelle vicinanze.Atmosfera da film horror garantita!Ho trovato una condizione di circa 5 gradi ma con un’umidità altissima ed il sacco a pelo è stato all’altezza della situazione. Indossando la tuta termica, una felpa ed il piumino non ho mai avuto freddo e la qualità del sonno è stata buona.E’ possibile inoltre aprire completamente le cerniere del sacco ed utilizzarlo a mo’ di coperta: molto utile in situazioni poco tecniche. Infine, se si ha un sacco a pelo Ferrino simile, è possibile unirli mediante le cerniere in un unico sacco a pelo matrimoniale.Cerniere e regolazioni del Ferrino Lightec 1000 DuvetIl Ferrino Lightec Duvet 1000 RDS Down è dotato di due cerniere a due vie: una principale utilizzabile anche dall’interno ed una più piccola, per poterne aprire la parte bassa. In questa maniera si può aumentare la traspirabilità, limitando la condensa.Cerniera principale utilizzabile anche dall’internoDopo il bivacco a bassa quota, intorno ai 1400 m slm e a circa 10°C, avendo tenuto la cerniera secondaria parzialmente aperta il sacco era asciutto e pronto per essere riposto. Mi piace molto come la seconda cerniera scompare sotto la cerniera principale quando è completamente chiusa. Risulta anche facile aprirla rapidamente.Cerniera secondariaLa cerniera lampo principale è utilizzabile sia dall’interno che dall’esterno. Fa il suo lavoro, ma penso possa essere migliorata: utilizzandola è molto facile pizzicare il tessuto interno ed incastrarla. E’ necessario essere delicati se non si vuole rischiare di rovinare il saccoletto. Inoltre, se si indossano dei guanti liberare la cerniera sarà difficile.Cerniera principale in rosso e secondaria in grigioMi è piaciuta molto la parte della testa: il cupolino parafreddo è tanto ampio da poter ospitare un piccolo cuscino. Inoltre è possibile chiuderlo con una sola mano dall’interno del sacco, per isolarsi maggiormente dal freddo. Una volta chiuso, lo spazio per la testa è ampio: non mi ha dato sensazioni claustrofobiche, ma solo calore extra.Compattabilità e trasportabilitàPer me uno dei punti di forza di questo saccoletto: è facilissimo riporlo nella sacca di compressione. Ho provato a riporlo sia ripiegandolo con cura, sia infilandolo dentro alla rinfusa e ci sono sempre riuscito senza problemi. La compressione della sacca rende il sacco a pelo un cilindro di circa 17x32 cm: a parità di classe termica è il saccoletto più piccolo e leggero della gamma Ferrino. Non è compresa una seconda sacca più ampia per quando lo si stocca a casa, ma si supplisce facilmente a questa mancanza: non lo vedo come un difetto reale. Il peso è di 950 g (pesandolo sulla mia bilancia 921 g,bravissima Ferrino!).Questi due fattori rendono il Lightec 1000 Duvet RDS Down ideale per i trekking più lunghi e le uscite alpinistiche, dove è importante lesinare sia sullo spazio che sul peso.Come sempre, quando si tratta di articoli come questo, la coperta è corta: una leggerezza superiore comporta l’utilizzo di materiali più sottili, quindi più delicati. Dormendo all’interno della casamatta durante il test ho inavvertitamente sfiorato la parete con la parte dei piedi, causando una piccola abrasione al tessuto. Occorre stare un po’ attenti se si vuole preservare nel tempo questo saccoletto.Asole per appendere il sacco e piccoli segni di abrasionePiume RDS e sostenibilitàIl piumino e le piume utilizzate per l’imbottitura soddisfano gli standard RDS (Responsible Down Standard), quindi è garantito che nessun animale ha sofferto o è stato maltrattato in nessuna fase produttiva di questo articolo. I tessuti interni ed esterni invece sono in poliestere 100% riciclato certificato GRS (Global Recycle Standard). Queste scelte dimostrano l’attenzione e l’impegno concreto di Ferrino nel generare il minor impatto possibile sull’ambiente senza rinunciare alla qualità del prodotto.Consigliato perConsiglierei il Ferrino Lightec 1000 RDS Down a chiunque cerchi un sacco a pelo a volume e peso contenuti ma spazi interni abbondanti da utilizzare in situazioni tecniche.&nbsp;La leggerezza è il suo punto di forza, a discapito della robustezza: è un compromesso per me accettabile, ma bisogna tenerne conto in fase di acquisto.Lo ritengo un saccoletto poliedrico. Un’ottima scelta per il trekking tecnico, anche in contesto invernale, e l’alpinismo (in questo caso solo estivo). Rimane comunque un sacco a pelo fruibile anche per un normale camping. La scelta delle materie prime lo rende un prodotto sostenibile ed eticamente accettabile.[prezzo-link link=""https://mountainreview.it/vai/ferrino-lightec-1000-duvet/""]"
11440,"BCA Tracker 4","PremessaLa montagna in inverno regala delle emozioni incredibili: quel manto bianco che copre ogni cosa è come una tela che vuole essere dipinta da uno sciatore. Tuttavia, tralasciando gli aspetti poetici, occorre sempre più essere consapevoli dei rischi che si corrono nell’affrontare un pendio innevato, indipendentemente che vogliate farlo con gli sci o&nbsp; le ciaspole ai piedi. L’azienda americana BCA, Backcountry Access, è nata proprio con l’obiettivo di sviluppare attrezzatura di autosoccorso affidabile e intuitiva. Non bisogna però dimenticare che l’efficacia di un buon autosoccorso non dipende solo dalla performance dei prodotti, ma soprattutto dalla preparazione degli utenti finali: da qui il motto “Simplicity is fast, practice is faster”. In questa recensione andiamo ad analizzare l’ultimo dispositivo artva nato in casa BCA, il Tracker 4. Dispositivo dallo spirito marcatamente USA, molta sostanza anche se qualitativamente i materiali utilizzati non sono ancora al livello di alcuni competitor europei. Prima di iniziare però un consiglio: prendetevi del tempo per vedere i video tutorial sull’utilizzo degli strumenti e sulle tecniche di ricerca in valanga sul sito stesso di BCA, ne trarrete sicuramente degli ottimi spunti per mettere in pratica al meglio le vostre competenze.Caratteristiche tecniche del BCA Tracker 4Dimensioni: 12 x 7,2 x 2,7 cmPeso (con batterie): 215 gBatterie: 3 AAANumero antenne: 3Portata massima: 55 mCommutazione automatica: SI (presenza accelerometro interno)Controllo di gruppo: SI (tramite funzione BP “Big Picture”)Software aggiornabile in autonomia[link-produttore link=""https://backcountryaccess.com/en-it/p/bca-tracker4-avalanche-transceiver""]Modalità di testHo utilizzato il BCA Tracker 4 durante la vacanza di scialpinismo in Norvegia alle Isole Lofoten, nel marzo di quest’anno, e in alcune uscite di scialpinismo primaverile in Sudtirolo. Durante il periodo di test ho effettuato diversi campi Artva con prove di ricerca, disseppellimento e analisi della stratigrafia del manto nevoso. La stesura di questo articolo si basa sulle mie prime impressioni e, fortunatamente, su un utilizzo non in contesti di emergenza, ma di sola simulazione.I comandi di baseI comandi base sono collocati sopra l’apparecchio e la loro funzione è segnalato tramite delle serigrafie come nella foto qui sotto riportata. Il selettore dei comandi è rivestito da una gomma morbida che trasmette una sensazione di solidità. È presente un blocco di sicurezza a scorrimento (dall’aspetto leggermente meno solido e dal suono della molla cigolante) necessario affinché l’attrezzo, quando in trasmissione, non possa essere accidentalmente spento o messo in ricerca. Quando avviene la commutazione da trasmissione a ricezione  e viceversa  compaiono i relativi acronimi in inglese (rispettivamente Tracking - TR e Searching - SE) sul display frontale dell’Artva e un segnale acustico. La semplicità d’uso è immediata per i comandi base, mentre ho trovato meno intuitivo l’utilizzo di alcuni comandi avanzati.I comandi avanzati e la loro attivazioneUlteriori comandi, relativi alle impostazioni avanzate, si attivano tramite l’unico bottone fisico posto sul fronte dell’apparecchio, talvolta in combinazione con altri passaggi. Evidenziamo tuttavia che il pulsante non ha un feedback “aptico” ed è quindi utile prendere dimestichezza, in particolare durante l’utilizzo con i guanti. Ad ogni modo per i comandi avanzati è sufficiente un minimo di pratica per memorizzare le combinazioni che portano all’attivazione della modalità.I comandi avanzati principali riguardano:SS - soppressione segnale: da attivare quando si è rilevata la posizione finale di un sepolto e si vuole passare alla ricerca di altri sepolti, permettendo così all’apparecchio di agganciarsi al secondo segnale più forte:AR - inversione automatica: da attivare quando si passa in modalità ricerca oppure già in fase di accensione in trasmissione così che, in assenza di movimenti da parte dell’operatore rilevati grazie all’accelerometro interno, l’Artva torni in trasmissione;Ulteriori comandi “opzionali”, con funzioni tuttavia più marginali riguardano:BP - big picture, ovvero visione di insieme: mostra le distanze e le direzioni di tutti gli apparecchi che stanno trasmettendo entro il raggio di ricezione, la funzione si attiva quando si è in ricerca;LO - disattivazione audio: consente di disattivare l’audio durante l’attività di ricerca.L’alloggiamento batterie del BCA Tracker 4L’alloggiamento posteriore, che contiene sia la porta di accesso multimediale per effettuare gli aggiornamenti del software sia le batterie (3 pile stilo AAA), è accessibile tramite uno sportellino a chiusura stagna che si blocca con una vite a prova di uscita. Per facilitare la sostituzione delle pile, sul laccio che lega l’apparecchio alla custodia a tracolla, c’è un piccolo cacciavite che serve per aprire lo sportello; soluzione che fornisce una garanzia di tenuta ancora maggiore, ma non pratica come il classico sportellino a incastro adottato su altri apparecchi di ricerca. A riguardo devo fare un piccolo appunto: dopo il primo inserimento delle pile, ho notato che lo sportellino tende ad “incastrarsi” da un lato rendendone più difficoltosa l’apertura. Con un po’ di pazienza e di pratica si riesce comunque a sfilarlo dalla sua sede. Sebbene sul retro del trasmettitore siano indicati i significati delle lettere che attivano le varie modalità spiegate nel paragrafo precedente purtroppo non vengono riportate le serigrafie sintetiche sulle modalità di ricerca, come ad esempio le distanze da mantenere nella ricerca “a colonne greche” o “in parallelo”.L'ARTVA  BCA Tracker 4 indossatoIl sistema di indossaggio è pressoché uguale a molti altri modelli, con uno spallaccio a tracolla ed una cinghia che avvolge il torace. Ottima la soluzione di uno spallaccio imbottito con una comoda guaina in neoprene che evita quella fastidiosa sensazione di irritazione alla base del collo. Tutto il sistema permette una regolazione ottimale e risulta molto ergonomico. La custodia non consente però un’estrazione immediata del dispositivo, tantomeno con i guanti.Group CheckA differenza di altri apparecchi Artva, per i quali è prevista un’opzione dedicata in fase di accensione, la funzione di Group Check del BCA Tracker 4 non è così immediata e richiede un po’ di pratica. Tuttavia&nbsp; questa impostazione garantisce che venga effettuato, come indicato dalla casa madre, un contro test di verifica del trasmettitore “leader” da parte degli altri compagni. Un piccolo sforzo in più per una maggiore sicurezza.Fase di ricerca, indicatore di distanza e di direzioneIl sistema di ricerca digitale si avvale di uno schermo sul quale le informazioni sono riportate in modo chiaro ed immediato. Le indicazioni vengono comunicate solo attraverso delle frecce di direzione corredate da indicatori numerici che riportano la distanza, declinata in metri e in decimetri. Abituato ad utilizzare apparecchi che forniscono informazioni aggiuntive rispetto alla direzione e alla distanza, come ad esempio la ricerca fine, non è stato immediato abituarsi a delle indicazioni così sintetiche, anche se efficaci. Infatti un punto di forza del Tracker 4 è sicuramente la velocità con cui il software rileva la variazione di distanza dal travolto; sostanzialmente non ci sono tempi morti nella ricerca e ad ogni passo vi è un aggiornamento costante dei parametri, proprietà denominata “real time information"" da BCA, in modo da avere subito il feedback circa la direzione da prendere.Per la mia esperienza durante le simulazioni posso riportarvi che  gioca un ruolo di assoluto rilievo nel trasmettere confidenza sulla gestione del tempo di ricerca. Potete approfondire maggiormente questa funzione al seguente link.Soppressione segnale primario, passaggio a ricerca ulterioreCome la maggior parte degli apparecchi Artva a oggi in commercio, anche il BCA Tracker 4 consente di effettuare una ricerca multipla in caso di più sepolti.. Il software è impostato in maniera tale che quando il Tracker 4 aggancia un segnale si concentra sempre e solo su quello “più forte”, cosicché eventuali altri segnali non possano interferire. Tuttavia nella fase di ricerca in presenza di più segnali può capitare che l’Artva si “sganci” dal primo trasmettitore a favore di un secondo nel caso in cui questo diventi più forte. Effettuando la ricerca fine si arriva alla distanza minima dal segnale del travolto e, dopo aver marcato con la sonda la posizione di ricerca, si preme il pulsante giallo frontale che conferma la soppressione del segnale primario mostrando sul visore SS (soppressione segnale) e passando subito dopo a ricerca il successivo segnale più forte. Durante le varie prove di ricerca più travolti ho rilevato come la funzione di marcatura risulti meno intuitiva ed immediata rispetto a quella adottata da altri apparecchi della concorrenza dove alla pressione dell’unico pulsante frontale, munito in questi casi di feedback “aptico”, segue l’immediata soppressione dell’apparecchio individuato. Leggermente più macchinosa nel caso del Tracker 4 dove la pressione del pulsante deve essere prolungata ma non eccessiva, al fine di non attivare la funzione “Big Picture” sopra descritta.Le funzioni del Tracker 4 rispetto al resto della famiglia BCAIl Tracker 4 si può considerare il top di gamma della famiglia di rilevatori BCA e differisce dagli altri principalmente per l’adozione del “motion-sensing auto revert” che gli consente, tramite l’accelerometro interno, di commutare automaticamente la funzione da ricerca a trasmissione qualora l’operatore non effettui alcun movimento nell’arco temporale di 1 minuto, utile in caso di valanghe secondarie. Pur avendo le medesime funzioni del Tracker 3+ il modello da noi analizzato adotta materiali qualitativamente superiori ed è rivestito in una gomma morbida che trasmette una sensazione di robustezza il che ne giustifica il prezzo leggermente superiore.Consigliato per Il BCA Tracker 4 nel complesso è un Artva dal prezzo competitivo in relazione alle funzioni che consente di attuare anche se le stesse non possono prescindere da uno studio della manualistica e da una buona pratica prima di essere messe in pratica sul campo. Ideale per chi vuole uno strumento semplice, efficace e dalla risposta immediata nelle funzioni base ma anche per chi vuole essere alternativo rispetto ai marchi europei e scoprire cosa ha da offrire la terra del Backcountry. Sicuramente dal punto di vista anatomico l’Artva più comodo che ho mai indossato.Scopri il prezzo del kit completo di pala e sonda[prezzo-link link=""https://mountainreview.it/vai/bca-tracker-4/""]"
11470,"BCA Pala Dozer 1T e Sonda Stealth 270","La Pala Dozer 1T e la Sonda Stealth 270 di Back Country Access compongono un set di autosoccorso in valanga di ottima qualità, i cui punti di forza sono l’intuitività, la rapidità di assemblaggio e la solidità e resistenza dei materiali.La scelta di non dotare la pala di fori di alleggerimento appesantisce il set che però guadagna in sicurezza e praticità, in quanto lo scavo risulta più efficace anche su nevi dure e compatte.&nbsp;Un nuovo sistema di bloccaggio della sonda ne facilita il montaggio e quindi garantisce un avvio rapido delle attività di ricerca in valanga.&nbsp;“Simplicity is fast, practice is faster” è il motto della casa americana che guida la progettazione e lo sviluppo dei loro prodotti e con questo set soddisfano a pieno le aspettative.Non da ultimo, il prezzo leggermente inferiore a quello di altri kit presenti sul mercato fa guadagnare ulteriori punti.Caratteristiche tecniche della pala e sonda BCAPala Dozer 1T:&nbsp;Materiale: alluminio 7075 con trattamento termico Peso: 439 gDimensioni: lama 23 cm x 27 cm - manico e asta compressa: 38,7 cmSonda Stealth 270:Peso: 295 gLunghezza: compressa 45 cm - estesa 270 cmDiametro: 1,2 cmModalità di testHo testato il set pala e sonda BCA durante le nostre uscite invernali di scialpinismo, fortunatamente sempre in situazioni simulate e mai per una reale necessità.&nbsp;Le nevi affrontate dai due prodotti, seppur per “gioco”, sono svariate: dal firn norvegese, alla crosta sulle montagne trentine, passando per la (poca) polvere altoatesina.La prova sul campo del set pala e sonda BCAMateriali e costruzione:BCA fa ricadere sull’alluminio 7075 con trattamento termico la scelta per la costruzione dei due prodotti, il che li rende leggeri, ma comunque resistenti e duraturi.&nbsp;A differenza di altre pale presenti sul mercato che puntano tutto sull’approccio fast and light, la pala Dozer non è dotata di fori di alleggerimento. Questo la rende leggermente più pesante rispetto alle concorrenti, ma su nevi dure e crostose la spunta da vincente per capacità di taglio e portata.&nbsp;L’impugnatura ergonomica facilita le operazioni di scavo: anche con i guanti (magari pesanti e ingombranti per chi soffre il freddo come me!) si riesce ad afferrarla saldamente e si ha un buon feeling durante l’uso.&nbsp;Impugnando la sonda si ha una buona sensazione di solidità e robustezza, nonostante il peso sia contenuto.Osservandola, si nota che il diametro della punta della sonda è maggiore rispetto all’asta, il che ne favorisce la penetrazione anche in neve compatta e dura.Altro dettaglio che merita di essere apprezzato è la doppia scala numerica presente sull’asta, distinguibile per la grandezza diversa dei numeri incisi, ben visibili anche se non perfettamenti allineati.Ciò consente anche in situazioni concitate di avere un’idea immediata della profondità e quindi della distanza da adottare per avviare le operazioni di disseppellimento.Peso e ingombro:&nbsp;Il set non è tra i più leggeri sul mercato - circa 750gr - ma il peso resta comunque contenuto, in linea con altri competitor.La sagoma della pala ha una curvatura contenuta e lascia nello zaino più spazio libero per altra attrezzatura.&nbsp;Funzionalità del set pala e sonda BCA“Il tempo è vita” è una frase che ci sentiamo ripetere a tutti i corsi di autosoccorso in valanga e con il nuovo sistema di bloccaggio della sonda, la casa americana ci fa guadagnare secondi preziosi.&nbsp;Il montaggio della sonda è immediato grazie ai segmenti che si incastrano facilmente uno sull’altro per mezzo dell’’estremità più affusolata rispetto al corpo e al bloccaggio - dotato di un innovativo sistema Quick-Lock - non influenzato da cavi interni allentati o che si annodano.&nbsp;Dispiegando la sonda il sistema Quick-Lock fa bloccare i segmenti tra di loro in modo veloce e saldo. Per smontarla, invece, basta premere sui pulsanti del sistema e questo, in autonomia, fa detendere la sonda, che si ripiega facilmente.&nbsp;Trovo davvero funzionale questa tecnologia e, per quanto ci riguarda, fa guadagnare al prodotto il primo posto tra le sonde provate fino ad ora.Il sistema di bloccaggio e sbloccaggio della sondaI perni a molla autobloccanti presenti sull’asta della pala permettono un montaggio/dispiegamento più veloce e a mani libere.Montando e smontando la pala per testarne la funzionalità, credo ci sia solo una cosa da sottolineare: ricordatevi di togliere le dita dai fori dei perni altrimenti il manico si sfila. Comunque poco male perché riassemblarlo non è per nulla difficile.Consigliato per Il kit di autosoccorso - assieme all’ARTVA - è fondamentale per tutti coloro che vogliono godersi le uscite di scialpinismo in sicurezza.&nbsp;Questo kit offre materiali di buonissima qualità e accorgimenti innovativi ad un prezzo leggermente inferiore rispetto&nbsp; agli altri presenti sul mercato: personalmente trovo i due prodotti tra i migliori che io abbia avuto occasione di provare in questa categoria.Disponibile anche nel kit completo di apparecchio artva BCA Tracker 4.[prezzo-link link=""https://mountainreview.it/vai/bca-tracker-4-con-kit//""]"
11552,"Ternua Kinetic Hybrid","La giacca Ternua Kinetic Hybrid M è sostanzialmente due capi in uno; un pile leggero che non ti fa sudare e un gilet antivento. Come dice il nome, un ibrido pensato specificamente per il trail running.Ternua realizza i suoi capi d’abbigliamento con materiale riciclato e questo non fa eccezione. La Kinetic Hybrid viene realizzata con plastica derivata da 7 bottiglie post-consumo e il trattamento idrorepellente (DWR) è realizzato senza l’utilizzo di perfluorocarburi (PFC).Caratteristiche tecniche della Ternua Kinetic HybridPeso: 275g (taglia M)Materiali: Composizione tessuto: 90% Poliestere 10% Elastan;&nbsp;Composizione Fodera: 100% PoliestereTessuti: Microshell 15D, Warmshell Breathe, Stormfleece ProTrattamento idrorepellente privo di PFC (perfluorocarburi)Certificazione Bluesign®Superamento raintest secondo lo standard AATCC 35Valore di permeabilità all'aria di 10.4 secondo lo standard ASTM D737[link-produttore link=""https://www.ternua.com/es/chaqueta-kinetic-hybrid-m-1643560-5775.html""]Modalità di testHo utilizzato la giacca durante gli allenamenti di settembre e durante la Adamello Ultra Trail con temperature che hanno raggiunto i 5°C ed elevati livelli di umidità durante la notte, essendo dentro alle nuvole a quote superiori a 2000m.Complice l’estate torrida sono riuscito ad usare la giacca Ternua Kinetic Hybrid M anche a quote superiori a 3000m con tempo bello ed un leggero vento.La prova sul campo della Ternua Kinetic HybridIl primo contattoAppena indossata la giacca Ternua Kinetic Hybrid M si ha la sensazione di avere addosso un micropile leggero ed uno smanicato antivento; in effetti è proprio così perchè Ternua ha dotato questo prodotto di un tessuto antivento Microshell 15D riciclato nella zona frontale e sulle spalle, ovvero le zone più esposte in caso di vento.L’isolamento in queste due zone è garantito dal tessuto Warmshell Breathe che trattiene il calore ed è cucito nella parte interna della giacca, sotto lo strato antivento.Le maniche e la parte posteriore della giacca sono realizzate in Stormfleece Pro un tessuto studiato appositamente per evacuare verso l’esterno il sudore.I polsini sono rifiniti con un bordino elastico e presentano un foro per il pollice, un dettaglio molto apprezzato dal sottoscritto che ha spesso problemi di freddo alle mani.Trattandosi di un capo sia isolante che antivento non poteva mancare l’elastico sul fondo della giacca che permette una regolazione del capo in base al proprio fisico ed alle proprie esigenze.Protezione da agenti atmosfericiSemplicemente eccellente la capacità di isolamento e di protezione dal vento; il comfort resta assoluto anche in condizioni di freddo e di umidità.&nbsp;Durante la notte di gara le temperature sono scese intorno ai 5 gradi e, pur essendo dentro alle nuvole a quote comprese tra i 1700 e i 2600m, ho sempre avuto un ottimo comfort termico sia in salita che in discesa pur avendo sotto solo una maglia traspirante a maniche corte (preciso che non sono freddoloso).Durante gli allenamenti mi è capitato di usare la giacca Ternua Kinetic Hybrid M anche sotto la pioggia con diverse intensità; finché parliamo di precipitazioni moderata la protezione che offre questa giacca è buona, soprattutto nella parte frontale e sulle spalle dove è presente il tessuto antivento.Aumentando l’intensità della pioggia emerge l’unico limite di questa giacca che non è realizzata con tessuti impermeabili, bensì con tessuti che sono stati sottoposti ad un trattamento idrorepellente (d’altronde non è un guscio).PolivalenzaViste le temperature anomale di quest’estate, sono riuscito a usare la giacca Ternua Kinetic Hybrid M durante un tentativo di fare il giro delle 13 cime in giornata, dunque non per l’utilizzo per cui è stata pensata.Come avevo immaginato, viste le caratteristiche di questa giacca, si è rivelato essere il capo perfetto in quella situazione offrendo ottima protezione dal vento (moderato) e garantendo sempre traspirabilità.Vestibilità della Ternua Kinetic HybridLa vestibilità di questa giacca è morbida, io sono alto 178cm per 65kg e la taglia M mi va giusta; personalmente ho ritenuto il mix di vestibilità ed elasticità dei materiali perfetto per garantire la massima libertà di movimento, senza lasciare dei “vuoti” che comprometterebbero la termicità.Consigliata perNon posso che consigliare la giacca Ternua Kinetic Hybrid M a qualsiasi trail runner per allenamenti o gare di lunga durata in cui si troveranno condizioni ambientali tipicamente autunnali o invernali, se abbinata ad una maglia termica.Inoltre, essendo io piuttosto caloroso, non escludo di usarla anche durante le gite scialpinistiche di fine stagione.[prezzo-link link=""https://mountainreview.it/vai/ternua-kinetic-hybrid/""]"
11657,"BCA Float E2-25","Lo zaino BCA Float E2-25 è uno zaino da scialpinismo dotato di un sistema airbag di ultima generazione Alpride E2 basato su tecnologia a supercapacitori realizzato dall’azienda svizzera Alpride.A differenza di ARTVA/Pala e sonda, che costituiscono la dotazione essenziale di ogni scialpinista, gli zaini con airbag antivalanga non sono ancora molto diffusi tra chi pratica sport invernali in ambiente, probabilmente per una questione di costi.Tuttavia, sono veri e propri sistemi di sicurezza che in caso di incidente da valanga possono realmente fare la differenza, riducendo i rischi di seppellimento e facilitando il lavoro dei soccorritori.Il brand BCABCA (o Backcountry Access) è un’azienda nordamericana attiva dagli anni ‘90, specializzata nella realizzazione di prodotti dedicati alla sicurezza delle attività sulla neve. Nel suo catalogo si trovano ARTVA, radio trasmettitori, sonde, pale ed ovviamente zaini airbag.Caratteristiche tecniche del BCA Float E2-25Volume: 25 litri (21 netti con sistema Airbag)Peso: circa 2.750g (di cui 1.150g dovuti al sistema airbag)Materiali: PU Coated Nylon 420d Ripsto, PU Coated Nylon 210d Double RipstopLining: 100d Robic Dynatec WR Pux2Airbag system: Alpride E2, Volume 162 litri, Peso 1150g (senza batterie AA)Alimentazione elettrica a supercondensatoriLink al produttoreModalità di testHo avuto la possibilità di provare un prototipo non ancora in commercio dello zaino BCA Float E2-25 nella tarda primavera in un paio di gite scialpinistiche in alta quota nella zona del Passo dello Stelvio (Monte Cristallo) e del gruppo del Rosa.Ho potuto poi disporne per alcune settimane durante le quali ho avuto il modo di divertirmi a studiarlo a tavolino: smontarlo, rimontarlo, gonfiarlo, ripiegarlo, ecc.La prova sul campoImpressioni generaliLo zaino BCA Float E2-25 ha una capacità complessiva di 25 litri, che al netto del sistema airbag (compressore e pallone occupano compartimenti dedicati) diventano circa 21.È uno zaino pienamente accessoriato, come ci si aspetta da un prodotto top-level. Il sistema di cinghie, passanti e cerniere è molto flessibile e permette di personalizzare lo zaino in funzione delle proprie abitudini o esigenze, anche se non sempre risulta intuitivo.&nbsp;I materiali esterni sono impermeabili, cosa insolita per uno zaino da scialpinismo, ma preziosa se si dovesse prendere un temporale in fase di avvicinamento (come capitato a me a Punta Indren).Il peso dello zaino è di circa 2750 g, inclusi 1150 g di sistema airbag. Considerando la capacità di soli 25 litri non si posiziona tra gli zaini airbag più leggeri sul mercato, ma si tratta comunque di un peso più che accettabile considerati i vantaggi offerti dalla tecnologia elettrica Alpride E2.ScompartiLo zaino BCA Float E2-25 è dotato di uno scomparto principale accessibile dall’alto tramite la classica cerniera a due cursori.L’apertura non è completa (a libro, per capirci), in quando sul lato dove viene alloggiato il compressore (a destra nella foto) la cerniera si interrompe un po’ prima di raggiungere il fondo dello zaino. Questa asimmetria purtroppo rende meno comodo il riempimento dello zaino e un po’ macchinoso l’accesso al vano che contiene il compressore, che come vedremo, deve essere raggiunto per l’accensione e lo spegnimento del sistema airbag Alpride E2.Chiudendo un divisorio interno è possibile creare un vano separato sul fondo di quello principale, rapidamente accessibile tramite una cerniera sul lato dello zaino e comodo per riporre, ad esempio, i ramponi.Il BCA Float E2-25 ha un comparto dedicato a pala e sonda, dotato anche di una piccola tasca richiudibile a cerniera, utile per custodire i documenti o per riporre un telo termico d’emergenza. Dentro al comparto una grafica ricorda come appendere correttamente l’attrezzatura allo zaino per non danneggiare l’airbag.Le dimensioni di questo comparto riflettono quelle complessive dello zaino e secondo me sono un po’ tirate. Nessun problema nell’accedere rapidamente al materiale, ma occorre posizionare con attenzione la pala e la sonda se non si vuole faticare a chiudere la cerniera.Sulla cinghia ventrale, dotata di robuste fibbie metalliche, è presente anche un piccolo comparto a zip, comodo per tenere a portata di mano un gel, una barretta o dei fazzoletti. Più di questo purtroppo non si riesce a mettere.Come negli altri zaini airbag è inoltre presente una cinghia di sicurezza, da passare tra le gambe per prevenire la perdita dello zaino nel turbine di una valanga.&nbsp; E’ piuttosto facile da allacciare e slacciare dovendola semplicemente bloccare in vita ad un moschettone. Essendo di colore arancione brillante balza subito all’occhio ed è piuttosto difficile dimenticarsi di indossarla.Accessori e trasporto materialiNel BCA Float E2-25 non mancano ovviamente accessori che sono irrinunciabili in zaini di questo livello:Rete porta caschetto, elastica e funzionale.Porta piccozza/bastoncini: il velcro si può cambiare di lato a piacimentoAlloggiamento per occhiali da sole: anche questo un po’ poco spazioso.Una nota in merito al trasporto della piccozza: ovviamente occorre evitare che parti appuntite o taglienti vengano accidentalmente a contatto con il pallone dell’airbag. La modalità suggerita dall’azienda (prima immagine) sembra più adatta ai “fratelli maggiori” del BCA Float E2-25 (esiste anche un modello da 35 litri) in quanto anche una piccozza di piccole dimensioni come quella nella foto rischia di avere il puntale che sporge pericolosamente.&nbsp;Per questo motivo, nelle uscite su neve ho sempre agganciato le piccozze col puntale rivolto verso il basso (seconda immagine).Interessante la soluzione adottata per rendere lo zaino BCA Float E2-25 compatibile con i sistemi di idratazione tipo camelback. Questo accessorio, per me utilissimo, non sempre è utilizzabile con zaini dotati di airbag a causa della difficile convivenza con il pallone nello schienale dello zaino.Confesso di avere impiegato un po’ di tempo per capire dove posizionare la camelback. Un libretto di istruzioni avrebbe decisamente aiutato. La sacca idrica deve essere infilata tra lo schienale ed il comparto dedicato al pallone dell’airbag, come nell’immagine sopra. E’ possibile inserire la sacca dal basso, agendo da dentro lo zaino (come ho fatto io) oppure tramite un’apertura esterna tra i due spallacci. Che però non ha dimensioni particolarmente generose e la mia cameback (da 2 litri) proprio non ci passa.Il tubicino poi viene fatto passare dentro agli spallacci. Questi, infatti si aprono completamente grazie ad un’unica lunga zip con quattro cursori. In questo modo il tubo viene protetto dal freddo, riducendo la probabilità che si congeli.Nell’immagine si vede anche la manopola di attivazione dell’airba;, anch’essa richiudibile nello spallaccio quando si vuole evitare che possa essere azionata accidentalmente (es. in auto o in funivia).Un discorso ad hoc lo meritano le cinghie. Lo zaino BCA Float E2-25 permette di appendere gli sci (in diagonale) o in alternativa una tavola da snowboard (o ciaspole) agendo opportunamente sul sistema di cinghie. Inizialmente l’ho trovato tutt’altro che intuitivo, ma una volta compresa la logica ho risolto ogni problema brillantemente.Per non smentire il mio pessimo rapporto con le cinghie ho anche litigato con la cinghia pettorale (con fischietto di emergenza). Il prototipo che ho potuto testare probabilmente aveva il fermo in plastica troppo piccolo (o le asole sullo spallaccio troppo grandi). Col risultato che non ne voleva sapere di stare al suo posto e mi sono trovato costantemente a sciare con la cinghia pettorale penzolante.Sicuramente questo sistema verrà migliorato prima del rilascio in commercio, ma posso dire di aver visto metodi decisamente più efficaci per regolare l’altezza della cinghia pettorale.Il sistema Airbag Alpride E2Torniamo al sistema Airbag Alpride E2 per cui è stato progettato lo zaino BCA Float E2-25.Come anticipato si tratta di un sistema innovativo; precisamente la seconda generazione del sistema prodotto dall’azienda elvetica Alpride e basato sull’impiego di supercapacitori.In sintesi, si tratta di airbag elettrico, dotato di un compressore a turbina, che invece di essere collegato ad un pacco batterie agli ioni di litio, viene alimentato dalla corrente di scarica di un supercapacitore. Un condensatore innovativo, in grado di immagazzinare una quantità enormemente più elevata di cariche elettriche rispetto a quelli tradizionali.ComponentiSistema airbag Alpride E2 estratto dallo zainoIl sistema Alpride E2 fornito con lo zaino BCA Float E2-25 è composto da un singolo pallone da 162 litri, il compressore e la leva di azionamento.Il compressore radiale funziona un po’ come una turbina ed è il vero cuore del sistema. È poco più largo di una bottiglietta da ½ litro e contiene:Il pacco super-condensatori2 batterie AA (opzionali ma consigliate)La leva di accensione del sistemaLa valvola di sgonfiaggioIl display di controllo a cristalli liquidi ed alcuni led di statoFunzionamentoPuò sembrare banale, ma il sistema Alpride E2 per funzionare innanzitutto deve essere acceso. Operazione fondamentale: occorre ricordarsene prima di iniziare la gita, proprio come si fa con l’ARTVA o con il GPS, altrimenti in pallone non si gonfierà nel momento del bisogno.Il sistema in ricarica USB nell’apposito vano dello zainoL’accensione del sistema però può essere un po’ disagevole. Si tratta semplicemente di azionare per un paio di secondi la levetta arancione posta sul motore. Questa però si trova nell'apposito vano sul fondo dello zaino, quindi con lo zaino pieno potrebbe non essere particolarmente comoda da raggiungere.Anche la visibilità in quell’angolo dello zaino non è proprio ottimale: al primo utilizzo in campo ho dovuto svuotare mezzo zaino sulla neve e farmi luce con lo smartphone!L’altra opzione che ho immaginato è quella di accendere l’airbag la sera precedente la gita, ovviamente prima di avere riempito lo zaino: le due batterie AA permettono di mantenere carico e pronto per l’uso il sistema (compensando l’autoscarica dei condensatori) per oltre 1 mese secondo il manuale d’istruzioni.Dettaglio della leva di accensione/spegnimento e vano batteriePurtroppo, anche il display sul motore risulta poco visibile nel vano in fondo allo zaino (non è retroilluminato), ma fortunatamente ci sono dei led che aiutano a capire lo stato del sistema e il livello di carica.Una volta acceso, se viene superata la fase di autodiagnostica, il sistema è armato e pronto per l’utilizzo.L’innesco dell’airbag in caso di emergenza avviene, come per gli altri zaini, tramite la leva di azionamento su uno degli spallacci (si può facilmente cambiare lato e altezza).Il tempo che ho misurato per il riempimento completo del pallone è di poco meno di quattro secondi.Non impiegando bombole di gas compresso, il pallone viene gonfiato comprimendo aria ambiente tramite la turbina elettrica. L’aria viene prelevata attraverso una finestrella realizzata in tessuto traspirante ben visibile sul lato destro dello zaino, in corrispondenza del vano del compressore.Per evitare che la turbina possa aspirare oggetti presenti all’interno dello zaino, danneggiando il sistema, è necessario che il vano dedicato al compressore sia sempre chiuso accuratamente con la zip.Il display indica la ricarica in corso tramite USBCome per i sistemi a batteria, dopo un gonfiaggio non è necessario correre in negozio a sostituire la bombola ma è sufficiente ricaricare il pacco condensatori.Come si fa la ricarica?Se si è in gita tra i monti la ricarica avviene automaticamente sfruttando l’energia delle due batterie AA. Il tempo di ricarica completa è di circa 1h, variabile in base al tipo di batterie ed alla temperatura ambiente. Altrimenti basta usare il cavetto USB in dotazione collegandolo ad una sorgente di alimentazione (ricarica completa in circa mezz’ora).Trovo che la libertà di tirare la leva “a cuor leggero”, sia molto interessante: permette di esercitarsi in modo assolutamente realistico e verificare il corretto funzionamento del sistema. Alpride prescrive di eseguire l'attivazione dell'airbag almeno una volta all'anno, prima di una nuova stagione di scialpinismo.Considerato che il pallone è garantito per 50 utilizzi, direi che ci si può divertire senza farsi troppi problemi.Dettaglio della valvola di sicurezza in corrispondenza della finestra di aspirazioneUna volta gonfiato, il pallone rimane in pressione per circa 3 minuti, dopo di che viene automaticamente aperta una valvola di sfogo per allentare la pressione.Per sgonfiarlo completamente e poterlo quindi ripiegare (seguendo scrupolosamente le indicazioni descritte nel manuale) occorre, ahimè, tribolare un po’. Occorre tenere aperta con una mano la valvola di sicurezza sul motore (se la lasci si richiude) e contemporaneamente comprimere il pallone per far uscire l’aria.Alla valvola si accede tramite una piccola cerniera nella parte esterna dello zaino, in corrispondenza della finestra di aspirazione dell’aria.Il pallone va infatti sgonfiato accuratamente per ridurne al minimo il volume ed evitare che vada a sottrarre spazio utile nello zaino.Per fortuna è una procedura che si spera (sinceramente) di eseguire solo una volta l’anno.SmontaggioSeguendo attentamente le istruzioni riportate nel manuale è possibile rimuovere completamente il sistema airbag dallo zaino BCA Float E2-25. Questo consente di guadagnare qualche litro di volume utile, rinunciando ovviamente alla sicurezza dell’airbag.Asola di aggancio del pallone allo zainoÈ una procedura che ho eseguito un paio di volte durante i miei test per ispezionare al meglio il sistema ed è tutto sommato semplice. La fase più laboriosa è probabilmente il fissaggio del pallone allo zaino tramite cinque asole (numerate) in quanto richiede un po’ di manualità.Consigliato perIl BCA Float E2-25 è uno zaino di alto livello, dotato del sistema airbag Alpride E2 di nuova concezione. È completo di tutto ciò che ci si aspetta da uno zaino tecnico studiato per la pratica di scialpinismo o sport invernali in ambiente. I materiali appaiono robusti e di buona qualità, anche se alcune soluzioni non sono molto intuitive e richiedono un po’ di pratica.Il volume utile, di soli 21 litri, lo rende adatto a chi cerca uno zaino per escursioni in giornata, con attrezzatura leggera e compatta, ma non vuole rinunciare alla sicurezza di un airbag. Per gite di più giorni consiglierei di orientarsi sul modello di capacità superiore (Float E2-35).[prezzo-link prezzo=""1.200""]"
11787,"DMM Dragon Cam","I Dmm Dragon Cam rappresentano lo stato dell’arte del lavoro manifatturiero dell’azienda Gallese. Ogni singolo elemento di queste protezioni veloci è curato nei minimi dettagli. In particolare la lavorazione sulle camme (Triplegrip) è ciò che più fa la differenza tra i Dragon Cam e i rivali  Black Diamond Camalot e Wild Country Friend. Altra sostanziale differenza è l’assenza del Thumb Loop ossia l’anello per il pollice.Caratteristiche tecniche dei DMM Dragon Cam10 misure disponibili (dallo 0.3 al 6 Black Diamond)Camme con lavorazione TriplegripDoppio asseFettuccia in dyneema allungabile[link-produttore link=""https://dmmwales.com/climbing-products/cams/dragon-cams""]I friend DMM affiancati dai concorrenti della Black DiamondModalità di testHo avuto la possibilità di provare i Dragon Cam nella misura 3, 4, 5 (corrispondenti al 1, 2, 3 Black Diamond) per un paio di mesi.Li ho utilizzati sia sulle fessure di granito del Masino e dell’Ossola, sia su calcare a buchi della Presolana.La prova sul campo dei DMM Dragon CamL’azienda Gallese DMM non ha di sicuro bisogno di presentazioni. Credo, come molti di noi scalatori, che i materiali prodotti da questo brand rappresentino il top di gamma a livello sia di lavorazione sia di fattura. Non da meno infatti sono i loro friend: appena li prendi in mano capisci la meticolosità e la solidità costruttiva di questi piccoli gioielli di ingegneria.A differenza della vecchia generazione di Dragon Cam, DMM ha studiato questa nuova lavorazione sulle camme chiamata Triplegrip. Il risultato è una maggiore superficie di contatto tra la roccia e l’alluminio del friend che permette così alle camme di avere più tenuta su roccia meno lavorata o meno aggressiva del granito (come calcare e arenaria). Inoltre, questa maggiore solidità del piazzamento, unita alla fettuccia in dyneema allungabile, riduce al minimo la possibilità del friend di “camminare” all’interno delle fessure.PesoDiciamo che tutta questa qualità ha un certo peso…Paragonando la misura più grande in mio possesso (il Blu) ai friend delle altre marche possiamo notare che i Dragon Cam sono i più pesanti. Sì, 3 grammi in più rispetto alla versione vecchia dei C4 possono non sembrare tanti, ma quando li paragoniamo ai Wild Country Friend, che hanno in comune anche la fettuccia allungabile, la differenza è di circa 17 grammi. Su una serie intera di friend è un po’ di peso in più, ma nulla di trascendentale.Inoltre va sottolineato il fatto che i Dragon cam hanno una fettuccia che una volta allungata arriva a 24 centimetri, che ci permette di poter salvare un po’ di peso portando meno rinvii.Peso Black Diamond: 203 grPeso Wild Country: 189 grPeso DMM: 206 grManeggevolezzaIl vero problema che personalmente ho avuto con i Dragon Cam riguarda la facilità di utilizzo. L’assenza di anello per il pollice è sempre stata una caratteristica dei DMM. L’azienda dichiara che sia un punto a favore in caso di braccia ghisate o se si indossano i guanti. Per me non è proprio così. Quando scalo con protezioni veloci, la facilità di utilizzo è il fattore determinante nella scelta dell’acquisto/utilizzo di un brand piuttosto che di un altro. Con Black Diamond, Alien e Totem non ho mai avuto problemi, anche quando mi sono trovato un pochino “vibrante” sui tiri. Sarà forse questione di abitudine, ma con i DMM ho trovato più difficile la gestione dei friend, specialmente in situazioni precarie.Comportamento in fessura e nei buchiNati proprio per proteggersi nelle fessure regolari, i DMM Dragon Cam offrono ottimi piazzamenti sia verticali che orizzontali. Il Triplegrip trasmette una sensazione di stabilità superiore e quando viene allungata la fettuccia la possibilità del friend di camminare nella fessura è quasi azzerata.Per quanto riguarda invece i buchi, la larghezza della testa, ben diversa dagli Alien o dai Totem, rende più difficile e meno sicuro il piazzamento di questi DMM.Consigliati perIn conclusione, i DMM Dragon Cam risultano essere dei piccoli gioiellini per materiali, lavorazione e attenzione ai particolari. Ottima l’escursione e la fluidità del trigger quando vengo posizionati o estratti.Purtroppo l'assenza del Thumb Loop non mi ha convinto durante l'utlizzo. Credo comunque si tratti di una questione di abitudine, ma per chi come me è sempre stato abituato a scalare con friend di costruzione diversa, la transizione non sarà immediata.[prezzo-link link=""https://mountainreview.it/vai/dmm-dragon-cam/""]"
11815,"Ferrino Nemesi 2 Pro","La Ferrino Nemesi 2 Pro è una tenda autoportante a forma di cupola, pensata per chi è amante dell’avventura e cerca una tenda abbastanza leggera e compatta da poter portare nello zaino durante i trekking in montagna o il cicloturismo.&nbsp;I tessuti di questa tenda sono realizzati interamente con materiale riciclato al 100% e ne fanno perciò una scelta ambientale consapevole.Caratteristiche tecniche della Ferrino Nemesi 2 ProTenda 3 stagioni autoportantePosti: 2Peso: 2,1 kgDimensioni camera interna 135 x 215 x 110 cm, h.110 cmDimensioni tenda completa 230 x 215 cm, h 110 cmDimensioni piegata: 16x38 cm (forma cilindrica)Doppio ingresso (ciascuno sul lato lungo della tenda)Doppio tetto in 100% Recycled Poliestere Ripstop 70D, 85 g/m2, spalmatura poliuretanica, impermeabilità 3000 mmPavimento in 100% Recycled Poliestere 70D, 95 g/m2, spalmatura poliuretanica, impermeabilità 8.000 mmPaleria in lega di alluminio temperato 7001 T6&nbsp;Picchetti in alluminio SuperlightRegolazione tiranti Fast Adjustment[link-produttore link=""https://www.ferrino.it/shop-it/attrezzatura/tende/tende-lite/91212moofr-tenda-nemesi-2-pro.html""]Modalità di testHo utilizzato questa tenda durante numerose escursioni di trekking e mountain bike. La prova è stata effettuata a temperature che vanno dai 10 ai 28 gradi, sia in montagna che al mare. Nei test, durante diverse notti si sono scatenati dei temporali, che mi hanno permesso di capire come questa tenda si comporta in presenza di abbondante umidità e di riscontrarne anche i limiti.La prova sul campoMontaggioHo montato numerose tende nella mia vita ma un telo di copertura dalla forma così non l’avevo ancora visto.&nbsp;All’interno della custodia troviamo le istruzioni per il montaggio e un QR code che mostra questo video esplicativo. Nel video sembra semplicissimo.La camera interna è facile e veloce da montare. Sono presenti 2 pali preformati che si incrociano ad “X” per sorreggere la struttura e un paletto distanziatore da inserire nella parte alta della tenda per aumentare l’abitabilità e la robustezza.Il montaggio del telo sovrastante la camera interna invece, non è immediato e richiede un po’ di pratica per capire come posizionarlo sul lato corretto e soprattutto, per velocizzare la procedura di montaggio.&nbsp;Il telo di copertura infatti non segue le linee e le geometrie della camera interna ma è più ampio e con un taglio diverso, per avere dello spazio extra in cui riporre zaini e scarpe.Sistema Fast AdjustmentAll’inizio avevo sempre l’impressione che il telo di copertura fosse storto e non riuscivo a trovare il lato corretto. Con un po’ di pratica questo problema viene superato, ricordandosi che le 2 aperture sono poste sui lati lunghi della tenda.I tiranti collegati ai picchetti sono efficienti e permettono di tendere bene il tessuto della struttura. La regolazione degli stessi, tramite il sistema Fast Adjustment, è davvero comoda, veloce ed intelligente.Peso e ingombroIl peso di questa tenda è di 2,2 kg e, chiusa, ha una dimensione di 16 x 40 cm, risulta quindi abbastanza leggera e compatta, considerando la fascia di prezzo a cui appartiene.&nbsp;La tenda può essere comodamente trasportata all’interno dello zaino o appesa esteriormente. Personalmente, ho trovato comodo riempire lo zaino col mio materiale, per poi posizionare la tenda in alto, sotto al cappuccio, come fosse una corda.Fattura e materialiLa tenda è realizzata con tessuti 100% riciclati e certificati “GRS” (Global Recycled Standard), certificazione internazionale promossa dalla Textile Exchange con l'obiettivo di incentivare l'utilizzo di materiali riciclati nel settore tessile. Ferrino adotta questa certificazione riconoscendo la fondamentale importanza del riciclo per la crescita di un modello di produzione e di consumo sostenibile, dando il suo contributo per la riduzione del consumo di risorse.Il tessuto, al tatto risulta leggero, ma realizzato, con l’inconfondibile trama quadrata di materiale Ripstop, molto resistente.Sia il telo di copertura, che il pavimento della tenda, presentano una spalmatura che li rende impermeabili. In particolare, il telo di copertura ha un’impermabilità di 3000 mm, mentre il pavimento di 8000 mm. Per garantire la totale impermeabilità, le cuciture del doppio tetto e del pavimento, sono nastrate e gli angoli del catino rinforzati.Durante i primi test, la tenda ha resistito bene anche alla pioggia forte e non ho riscontrato alcun tipo di problema. In questo caso mi trovavo in una valle a circa 600 metri di quota e la tenda era posizionata su un prato.Mentre ero invece in montagna a 2000 metri, durante una serata molto umida seguita da una breve pioggerella, ho avuto la sensazione che l’umidità entrasse nella tenda creando delle gocce interne a ridosso del telo di copertura; queste, andando a contatto con la zanzariera, l’hanno bagnata e in qualche modo l’umidità è entrata all’interno della tenda, tant’è che avevo l’estremità del sacco a pelo un po’ umida.La paleria è in lega di alluminio temperato 7001 T6 con caratteristiche di leggerezza, resistenza ed elasticità. Anche i picchetti, realizzati in alluminio Superlight, sono molto leggeri. Su terreni compatti e duri è molto facile che si pieghino o deformino, ma nessuna paura, basta ripiegarli a mano dal lato opposto.Abitabilità e interniAll’interno lo spazio per 2 persone è un po’ troppo risicato, 2 tappetini rischiano di sovrapporsi l’uno con l’altro. L’ho trovata invece comoda e spaziosa per una persona.La lunghezza della camera interna è di 210 cm, mentre la larghezza risulta di 135 cm nella parte sommitale della testa e di 110 cm nella parte dei piedi.Presenta 2 absidi e 2 aperture sul lato lungo della tenda. Tra l’abside e l’apertura è presente uno spazio di 60 cm per riporre zaini e scarpe, anche se personalmente preferisco portarli all’interno della tenda.Il sistema di aerazione funziona molto bene. Sul telo esterno sono presenti 2 prese d’aria, con distanziatore per tenerle aperte e permettere la circolazione dell’aria.All’interno troviamo una tasca per riporre gli oggetti e un gancio nella parte sommitale per appendere la luce.Dettagli e regolazioniLa tenda è ben rifinita. La camera interna è denominata “Camera Air” perchè formata da una zanzariera a maglia fine su tutti i lati della tenda, compreso il soffitto. Questo permette una maggiore e migliore ventilazione.Le doppie cerniere facilitano l’apertura in entrambi i sensi. Per mantenere la tenda aperta, le aperture possono essere fissate tramite delle asole elastiche.Ho apprezzato molto la regolazione dei tiranti “Fast Adjustment”; una volta inseriti i picchetti nel terreno, basta tirare il cordino del tirante ed il telo va in tensione. Sono molto facili da regolare: da un lato il cordino si tira e si blocca automaticamente, dal lato opposto si smolla.I cordini, come anche la tenda, sono verde scuro, al buio è praticamente impossibile vederli, bisogna quindi prestare molta attenzione quando si esce dalla tenda, il rischio di inciampare è alto.Consigliata perLa tenda Ferrino Nemesi 2 Pro è una tenda 3 stagioni adatta al backpacking, al cicloturismo e, più in generale, per le attività di più giorni con clima mite in cui si necessita di una tenda compatta da portarsi nello zaino.&nbsp;Pur essendo impermeabile non è adatta all’alta quota e alle basse temperature, dove risulta troppo fredda e ventilata.&nbsp;Adatta invece alle stagioni calde, e a utilizzi in pianura, al mare o in montagna a bassa quota.[prezzo-link link=""https://mountainreview.it/vai/ferrino-nemesi-2-pro/""]"
11860,"Cimalp Storm Pro 3h","Il Cimalp Storm Pro 3h è il tipico guscio pensato per proteggere da vento e pioggia durante le uscite di trail running. Cimalp ha realizzato un capo leggero ma non minimale, in grado di ripiegarsi facilmente nelle dimensioni di una mela.Le intenzioni sono quelle di avere un capo veramente protettivo che possa accompagnare sia l’amatore che l’agonista, arrivando a coprire le situazioni più difficili, anche invernali.Il campo di utilizzo si estende dall’uscita breve sino all’ultratrail, anche in media montagna.Caratteristiche tecniche della Cimalp Storm Pro 3hPeso: 260 G (Taglia M)Tessuti: Tessuto Elasticizzato A 3 Strati Nano Ripstop - 100 G / M², Membrana Ultrashell®Cappuccio Ergonomico Con Laccio Interno con Magnete di FissaggioTraspirabilità di 80.000 MvpImpermeabile 20.000 SchmerberCuciture Impermeabili TermosaldateProtezione Antivento Excellent +100 km/h[link-produttore link=""https://www.cimalp.it/it/giacche-da-trail-running/giacca-trail-running-ultrashell-1875.html""]Il guscio è realizzato in tessuto a 3 strati con innovativa membrana Ultrashell® che garantisce l’impermeabilità fino a 20.000 mm di H20, protezione pressoché totale dal vento, elevata traspirabilità (80k MVP) e peso ridotto (260 grammi).La membrana Ultrashell® è risultata essere nei test di laboratorio uno dei materiali più performanti mai prodotti per la realizzazione di capi antiacqua e antivento.Modalità di testHo utilizzato la giacca durante tutta la stagione primaverile ed estiva durante allenamenti di trail-running di lunga distanza, soprattutto in casi di pioggia non troppo intensa. L’ho inoltre utilizzata come guscio caldo durante la gara Barolo-Courmayeur di 560 Km&nbsp; per proteggermi da vento e freddo durante i micro-sonni notturni.Viste le caratteristiche ho pensato di utilizzarla come guscio per una uscita in alta montagna, dove si è comportata perfettamente.La prova sul campo della Cimalp Storm ProPrime impressioniLa giacca dà da subito un'impressione di robustezza, indossandola ci si sente avvolti e protetti. Non si tratta di una giacca ultraleggera per passare il check materiali in gara ma di una giacca che offre una protezione reale ed effettiva nei momenti di bisogno.Saltano all’occhio i dettagli ben curati, le cuciture quasi invisibili, gli elastici ben dimensionati e, un dettaglio poco diffuso: i fori per i pollici.Un punto a sfavore è la mancanza di tasche laterali, è presente un solo taschino sul petto.&nbsp;Normalmente i gusci da trail-running non dispongono di tasche laterali, ma data la versatilità della Cimalp Storm Pro 3h la presenza di almeno una di queste l'avrebbe resa una vera giacca a 360 gradi, utilizzabile magari anche per un’uscita serale post-corsa.Ottima la costruzione del cappuccio: quando non utilizzato si ripiega sulla schiena grazie ad un aggancio magnetico che lo tiene ben fermo. Quando lo si utilizza la tesa protegge perfettamente gli occhi, mentre la fascia superiore isola la fronte evitando il passaggio di spifferi d’aria.Avrei invece evitato il foro nel taschino laterale per il passaggio auricolari. Utilizzando il taschino tipicamente per il trasporto di documenti o contanti avrei preferito avere il massimo isolamento, anche dall’umidità generata dal corpo.Comfort e fitLa giacca è indiscutibilmente comoda ma è anche molto protettiva, pertanto dà il meglio di sé se indossata in situazioni “difficili”, o in caso di attività poco aerobiche, quando il trail running sfuma nel trekking veloce.In caso di pioggia leggera o temperatura superiore ai 10 gradi si tende a sudare davvero troppo per poterla utilizzare con soddisfazione. Per ovviare al problema il produttore ha inserito una linguetta che permette di tenere la giacca semiaperta senza troppi fastidi durante la corsa. Personalmente l’ho utilizzata poco in quanto tendo a produrre molto calore durante la corsa, ma potrebbe essere una buona soluzione per i meno calorosi.Impermeabilità della Cimalp Storm ProLa protezione al passaggio dell’acqua è ottimo (20.000 mm) magari non al livello del top di gamma Gore-Tex Shakedry, che a parità di traspirabilità raggiunge i 28.000 mm, comunque le performance sono di tutto rispetto. Cosa più importante è il mantenimento delle caratteristiche nel tempo, cosa che la Storm Pro riesce a fare in modo egregio.A prescindere dai numeri devo dire che il produttore ha raggiunto pienamente l’obiettivo, l’acqua non penetra neppure dopo varie ore di esposizione alle intemperie. Nonostante dopo qualche tempo la parte esterna inizi ad impregnarsi” come si nota dal variare del colore, l’interno rimane sufficientemente asciutto.Il problema maggiore è l’umidità sviluppata internamente, che se eccessiva non riesce ad essere smaltita efficacemente.TermicitàLa termicità è ottima. Se associata ad una maglia termica e a un secondo strato caldo permette di resistere tranquillamente anche alle condizioni più impegnative.IngombroConsiderando il livello di protezione che garantisce si tratta di un capo decisamente leggero, a parità di condizioni sicuramente uno dei migliori sul mercato.Un altro punto di forza è la possibilità di piegarla in dimensioni sufficientemente ridotte da poter occupare circa mezzo zaino da 10 litri o anche da essere infilato in un portaborracce.VestibilitàRiguardo la vestibilità ho trovato la taglia M abbastanza abbondante, in linea con modelli di altri produttori. Sufficiente per accogliere un vestiario abbondante e, con un po’ di fatica, uno zaino da 10 litri non troppo pieno.Il cappuccio è correttamente dimensionato, anche utilizzando il cappellino, lo stesso vale per le braccia.Consigliata perConsiglio la Cimalp Storm Pro 3h per chi cerca un guscio performante con cui poter affrontare in tranquillità situazioni difficili o che potrebbero diventarlo. Un prodotto ottimo da mettere nello zaino per uscite di più giorni in alta montagna. Protezione di alto livello con peso e ingombro davvero limitati.Non lo userei invece in caso di condizioni meteo molto stabili, per uscite dove sicuramente non si raggiungeranno temperature sotto i dieci gradi, oppure in caso di pioggia leggera.[prezzo-link prezzo=""219,90""]"
11888,"Ferrino Nightec 800","Il sacco letto Ferrino Nightec 800 è stato pensato per garantire un sonno ristoratore anche quando la colonnina del mercurio scende decisa sotto lo zero. Questo sacco a pelo si pone nella fascia più economica rispetto ai fratelli in piuma e, sebbene l’isolamento sintetico lo renda meno leggero e più voluminoso, offre una valida alternativa al dilemma etico dello sfruttamento degli animali per la produzione dei materiali in piuma. Al tempo stesso garantisce un ottimo isolamento termico che lo rende ideale per lo scialpinismo e le escursioni invernali di un paio di giorni.Caratteristiche tecniche del Ferrino Nightec 800Peso: 2200 grDimensioni: 220x80x55 cm - Custodia 25x45 cm - Compressa 25x38 cmTemperatura: +15 / ♀ -8 / ♂ -15 / -36Tessuto esterno: 90% Nylon 310T 40D Diamond RipstopTessuto interno: 100% Polyester 190TImbottitura: Nightec 800, microfibre 1510 g shingle construction[link-produttore link=""https://www.ferrino.it/shop-it/attrezzatura/sacchiletto-notte/sintetico/86366hbg-sacco-nightec-800.html""]Modalità di testIl prodotto è stato utilizzato per circa 10 uscite negli ultimi due inverni a quote variabili dai 1700 metri fino ai 2400. Ho avuto modo di testarlo sia in tenda sia in bivacco e, in un’occasione, all’interno di una truna scavata nella neve. Le temperature incontrate oscillavano dai -12°C ai +5°C e le condizioni meteo si alternavano tra notti calme e serene ad altre immerse nella bufera.La prova sul campo del Ferrino Nightec 800Prime impressioniI primi fattori che balzano all’occhio sono il volume corposo e il peso sostenuto, figli di un’importante imbottitura necessaria a garantire una temperatura comfort anche con clima molto rigido. Il fratello maggiore in piuma, il Lightec 1400 Duvet, ottimizza queste caratteristiche presentandosi però sul mercato con un prezzo nettamente maggiore. Sebbene occupi una porzione di volume importante, grazie alla sacca di comprensione che aiuta a contenerne le dimensioni, è sempre entrato agevolmente nello zaino di medio litraggio assieme a tutta l’attrezzatura invernale. Ciò fa del Nightec 800 il giusto equilibrio tra spesa e resa.Dimensionio della sacca non compressaDimensioni della sacca compressaComfort e funzionalitàAl tatto il sacco risulta molto soffice e piacevole restituendo subito una sensazione di comfort e di calore.Ho trovato molto utili alcune peculiarità di questo sacco letto.La lampo a “due vie” permette di aprirne la parte terminale mentre il termocollare imbottito dona la sensazione di essere totalmente avvolto dal sacco anche se non è così semplice da chiudere in quanto gli strap tendono a separarsi facilmente. Questo è dovuto probabilmente alla mia forte propensione nel rigirarmi continuamente di notte.Zip a due vieDettaglio termocollarePersonalmente considero l’unione di queste due caratteristiche un ottimo punto di forza perché spesso accuso il freddo nella parte superiore del corpo provando al contempo caldo ai piedi e alle gambe.Infine, nelle escursioni solitarie tendo a farmi compagnia con un buon libro e la piccola cerniera posta sul lato opposto della principale (sulla destra se si dorme a pancia in su) permette, all’occasione, di tenere scoperto un solo braccio. Caratteristica ideale per quest’attività o per cercare qualcosa nei dintorni del sacco a pelo senza scoprire l’intero busto.Isolamento termico del Ferrino Nightec 800La temperatura più rigida con cui ho usato il sacco a pelo è stata di -12°C quindi vicina alla temperatura comfort ma lontana dal suo limite estremo (-36°C). Non si è mai creata umidità al suo interno e anche quando ho dormito nella truna di neve è rimasto piuttosto asciutto nella parte esterna. In ogni uscita ho dormito in boxer e maglietta non provando mai la sensazione di freddo ma, al contrario, quando la temperatura superava di un paio di gradi lo zero, tendevo a sudare se non aprivo la zip. Questo potrebbe dipendere dal fatto che sono una persona abbastanza calorosa.Consigliato perL’ottimo isolamento termico fa del Ferrino Nightec 800 il sacco a pelo ideale per chi vuole dormire un paio di notti in tenda o in bivacchi nella stagione invernale in maniera confortevole e calda. L’isolamento sintetica lo rende adatto ad affrontare anche i climi umidi e bagnati senza richiedere la delicatezza necessaria per i sacchi in piuma. Non è un sacco estivo e non è adatto a spedizioni d’alta quota di svariati giorni per via del peso e del volume. Dà il meglio di sé a quote medie in inverno in tenda o in bivacco.[prezzo-link link=""https://mountainreview.it/vai/ferrino-nightec-800/""]"
11903,"Aku Rocket Mid Dfs GTX","La scarpa Aku Rocket Mid Dfs GTX è una calzatura che rientra nel filone del fast hiking e, grazie alla sua versatilità, risulta adatta anche a tutte le attività di avvicinamento alla montagna. L’azienda produttrice dichiara che è destinata all’escursionismo veloce e, per le sue caratteristiche di dinamicità e affidabilità, ideale anche per percorsi più difficili.Caratteristiche tecniche delle Aku Rocket Mid Dfs GTXTomaia: tessuto + microfibraProtezione tomaia: 3D printFodera: Gore-Tex® Performance ComfortAllacciatura: Aku Dual Fit System (DFS)Battistrada: Vibram® Rocket Traction Lug + Vibram® MegagripIntersuola: Double Density EvaSottopiede di montaggio (rigidità): 2.0 mm Polypropilene + Die Cut EvaPlantare: Ortholite® Hybrid parzialmente riciclatoPeso uomo (verificato): 462 gr n. 44 mezzo paio[link-produttore link=""https://www.aku.it/shop/fast-hiking/rocket-mid-dfs-gtx-nero-arancio/""]Modalità di testIl prodotto è stato utilizzato in occasione di 10 uscite tra autunno e inverno di quest’anno. Ho effettuato escursioni in giornata su sentieri di montagna spesso tecnici, avvicinamenti alle falesie e una via ferrata. Il dislivello andava dai 200 ai 1500 metri con una quota massima di 3200 m. In queste occasioni ho trovato meteo variabile e terreni con fondo secco, roccioso, umido e bagnato.La prova sul campoPrime impressioniL’elaborata tomaia è sicuramente uno dei primi fattori che balzano agli occhi. La sua struttura a nervature incrociate protetta da uno strato 3D print, oltre a donare una sensazione di robustezza, restituisce alla scarpa anche un aspetto molto accattivante.ComfortQuesta calzatura, in linea con la sorella “minore”, l’Aku Rocket Dfs GTX ha nel comfort uno dei suoi aspetti migliori. Questa qualità è figlia di caratteristiche ben precise che si apprezzano fin dal primo utilizzo. Sicuramente la mobilità della linguetta assieme alle due asole, che permettono di indossare la scarpa senza difficoltà, sono tra queste. Anche la buona rullata della suola, accompagnata da un’adeguata flessibilità, consente alla camminata di risultare agevole.Ma il fiore all’occhiello di questo prodotto risiede nel doppio sistema di regolazione della calzata, il Dual Fit System (DFS). Questo esclusivo metodo permette di regolare il grado di precisione della calzata agendo con semplicità sui due diversi sistemi di allacciatura. Uno classico, a stringa, per le camminate più tranquille e su terreni meno insidiosi e, in aggiunta a questo, uno speed-lace per i tratti più tecnici e per le escursioni in cui si vuole alzare il ritmo. L’elevata sensazione di avvolgimento e fasciatura del piede che garantisce il DFS mi ha portato spesso a stringere lo speed anche quando il terreno non era così impervio. Inoltre, l’apposita e ben posizionata fascetta elastica di contenimento del laccio è fondamentale per evitare di agganciare radici che finirebbero per causare inciampi e cadute come quella accaduta a me.Trazione e tenutaOltre al classico approach ho avuto modo di provare le Aku Rocket Mid Dfs GTXsu varie vie facili di media montagna con diversi tratti rocciosi e attrezzati oltre a sentieri fangosi e pietraie. In ognuna di queste situazioni ho potuto notare con meraviglia la sorprendente capacità di questa calzatura a rimanere sempre ancorata al terreno. Anche con terreni bagnati non ho mai avuto la sensazione che la scarpa stesse per scivolare o non tenere il passo. L’innovativo battistrada Vibram con tecnologia Traction Lug dimostra di essere all’altezza delle aspettative donando costante sicurezza e stabilità.ImpermeabilitàCon l’arrivo dell’autunno mi sono ritrovato a camminare per lunghi tratti sotto la pioggia. Le Aku Rocket Mid Dfs GTX si sono comportate egregiamente impedendo all’acqua di penetrare. Incuriosito dall’ottima risposta ho stressato la calzatura immergendola fin sotto alle caviglie per un paio di minuti in un corso d’acqua. Anche questa volta il risultato non è cambiato.Protezione e resistenzaQuesta scarpa, a differenza dalle Aku Rocket Dfs GTX, si pone nella fascia delle calzature di mezza altezza. Ciò la rende ideale per proteggere la caviglia da eventuali distorsioni o colpi accidentali e questo modello assolve in pieno il suo dovere. Ciò nonostante ho trovato il collare troppo poco aderente permettendo, nelle occasioni in cui ho attraversato pietraie di piccole dimensioni, al materiale di entrare all’interno. Questo potrebbe essere dovuto in parte anche alla mia fisionomia che mi ha riservato caviglie e gambe fini. L’essere maldestro è un’altra mia peculiarità e potrebbe aver influenzato sul prematuro deterioramento della parte esteriore dell’intersuola. Quest’aspetto andrà sicuramente approfondito nei prossimi mesi per valutare se sia dovuto a particolari tipi di stress o meno.CalzataSolitamente porto un 43,5 di piede per quanto riguarda le scarpe di avvicinamento e con questa calzatura ho trovato il mio comfort nella taglia 44. Quindi non ho riscontrato una marcata differenza dall’usuale.Consigliate perL’elevato comfort unito al doppio sistema di allacciatura, rendono questa calzatura affidabile in diverse situazioni di utilizzo. Le Aku Rocket Mid Dfs GTX sono destinate a chi cerca una scarpa polivalente che possa essere performante su ogni tipo di terreno. Dà il meglio di sé in escursioni veloci in giornata con passo snello e rapido e su superfici più tecniche che richiedono una forte tenuta.[prezzo-link prezzo=""190""]"
11943,"Millet Kamet GTX","La Kamet è una giacca da donna realizzata da Millet descritta come impermeabile, duratura e funzionale, pensata per le attività outdoor in quota. In particolare, la giacca Kamet è presentata da Millet come ideale per lo scialpinismo, l’alpinismo e il trekking, come dichiarato sul loro sito.Caratteristiche tecniche della Millet Kamet GTXMateriale principale: Gore-Tex Plain 3L (layer), 100% polyamideTraspirazione: RET &lt; 9m2.Pa/W (per maggiori info leggi Wikipedia)Impermeabilità 28000mmTrattamento idrorepellente: trattamento Durable Water Repellent (DWR)&nbsp;Peso: 402g[link-produttore link=""https://www.millet.com/eu_en/miv9332-9666-kamet-gtx-jkt-w-women-navy-blue.html""]La Kamet GTX è una giacca di marca Millet disegnata negli studi di Annecy e prodotto in una delle loro fabbriche europee. Di per sé già questa è una importante innovazione, perché vengono risparmiati tutti i costi di trasporto dall'Asia e l'azienda ha la possibilità di garantire e controllare maggiormente il rispetto dei diritti dei lavoratori e delle norme ambientali. E’ auspicabile che sempre più aziende seguano questo esempio.La giacca Kamet GTX è realizzata in tre strati di Gore-Tex. Abbiamo quindi lo strato esterno, la membrana Gore-Tex e la fodera interna, tutti incollati assieme. Non è un Gore-Tex Pro ma comunque la Kamet di Millet è una giacca robusta per l’attività outdoor in cui è possibile che il tessuto si trovi a contatto con la roccia o il ghiaccio. Tutte le cuciture sono termosaldate all'interno. Il peso della giacca è 402g, simile alla giacca Adidas Terrex testata da Valeria.Modalità di testLa giacca Millet Kamet GTX è stata utilizzata durante la stagione estiva (da luglio a settembre) per trekking in quota e per alpinismo su roccia in Dolomiti e sulle Alpi francesi a 2000-3000m, sia in condizioni di bel tempo che in condizioni di brutto tempo. È stata anche utilizzata in qualche gita in mountain bike in quota, nonostante Millet non la indichi come attività principale per la quale è stata pensata e in un paio di uscite di scialpinismo.La prova sul campoForma e designLa cosa che più ho apprezzato della giacca Kamet GTX di Millet è il taglio leggermente più aderente che permette di avere una giacca non abbondante, ma che asseconda bene i movimenti. Essendo più sfiancata e corta, si evita l’effetto largo e gonfio che spesso danno le giacche a tre strati.In termini di lunghezza, la giacca non presenta un taglio ""baggy"" ed arriva fino ai fianchi (taglia 42) lasciando piena libertà di movimento dalla vita in giù. Un taglio completamente differente rispetto, ad esempio, la giacca Brigandine di The North Face. La lunghezza così ridotta l’ho apprezzata soprattutto sulla roccia, dove una giacca più lunga avrebbe dato fastidio e limitato il movimento delle gambe.Quando si utilizza la giacca Kamet con un imbrago da alpinismo, si ha che questa non crea quell’effetto gonfio sotto la cintura e scende poi dritta sui fianchi. L’imbrago si riesce a chiudere comodamente e le tasche della giacca si riescono a chiudere ed ad aprire facilmente perché si trovano al di sopra della cintura dell’imbrago.Dettagli e regolazioniLe regolazioni ai polsi, ai fianchi e sul cappuccio permettono di adattare al meglio la giacca alla propria fisionomia. Le regolazioni dei polsini e del cappuccio sono esterne e le ho trovate facilmente raggiungibili e regolabili anche indossando dei guanti leggeri. Sui fianchi la giacca si chiude facilmente tirando un elastico.Due tasche impermeabili e termiche sono presenti sul davanti ed una più piccola all’interno, nella parte sinistra a livello del torace. Le due tasche davanti sono posizionate correttamente dove serve e sono abbondanti. Si raggiungono facilmente ed è possibile aprirle a mani nude o con guanti. La tasca interna non è molto capiente ma permette di riporre, ad esempio, il cellulare. A livello delle ascelle e lungo i fianchi sono disponibili due aperture di aerazione, richiudibili con cerniera, per la aumentare la ventilazione durante le attività più intense.Una volta chiusa tutta la cerniera principale la giacca copre interamente il collo arrivando fino al naso. In montagna il vento non manca mai e specialmente in alta quota ho apprezzato molto la chiusura alta. Il cappuccio, regolabile, è dotato di visiera e dovrebbe essere realizzato apposta per utilizzarlo sopra al casco, tuttavia mi è sembrato un po' corto: una volta indossato la parte frontale del casco non era coperta completamente e il cappuccio risultava un po' tirato (anche vero che il mio casco è taglia L).Traspirabilità e impermeabilitàEssendo realizzata con tre strati in Gore-Tex l'impermeabilità è ottima: sotto l'acqua si rimane asciutti per lungo tempo. Averlo testato durante la stagione estiva però non mi ha permesso di testare al meglio la traspirabilità. In alta quota, dove la temperatura esterna era un po’ più bassa, ho trovato la giacca molto traspirabile: non mi sono mai sentita dentro ad un sacchetto di plastica in cui fare la sauna.Da notare che la giacca è difficilmente compattabile dentro uno zaino. Per come è realizzata, la giacca risulta rigida e difficilmente piegabile, in uno zaino occuperebbe parecchio spazio.VestibilitàIo sono alta 1,65 m con spalle larghe ed ho optato per una taglia M che mi veste correttamente in lunghezza delle maniche e di busto. Sull’etichetta interna della giacca è indicato che una taglia M corrisponde ad una taglia 42 italiana. Per le taglie si può far riferimento alla sizing chart di Millet che permette di identificare la taglia corretta sulla base della circonferenza del torace. Le indicazioni delle taglie sono corrette perché misurandomi il torace risulta che dovrei scegliere una giacca di taglia M.Consigliata perConsiglio la giacca Millet Kamet per chi cerca una giacca robusta e impermeabile per le attività alpine. Il taglio femminile e le diverse regolazioni lo rendono una buona giacca da indossare come protezione dal vento e dalla pioggia. Dalla mia prova sul campo la ritengo ottimale per l’alpinismo sia su neve che su roccia e anche per lo scialpinismo. Personalmente, per il trekking utilizzerei un guscio più leggero e compattabile nello zaino.[prezzo-link link=""https://mountainreview.it/vai/millet-kamet-gtx/""]"
12028,"K2 Wayback 88","PremessaIl K2 Wayback 88 è il modello che la casa americana propone per la categoria “light” ovvero lo scialpinismo di stampo classico in cui poco importa la qualità della neve che ci troverà ad affrontare. L’obiettivo di questi sci è la cima.Caratteristiche tecniche dei K2 Wayback 88Larghezza al centro: 88 mmPeso: 1.284g (singolo sci 174 cm)Raggio di curvatura: 20 mSidecut: 121-88-109Materiali: Legno di Paulownia alleggerito, fibra di carbonio e rinforzo in titanal[link-produttore link=""https://k2snow.com/en-it/p/wayback-88-mens-skis-2023""]Modalità di testSono riuscito a provare i K2 Wayback 88 facendo gite di fine stagione, prevalentemente su pendii aperti con neve per lo più crostosa / tritata.Lo sci era montato con attacco ATK Rent Me 12 ed io indossavo degli scarponi La Sportiva 2 ganci che uso da più di 6 anni.La prova sul campoDopo aver provato il fratello maggiore, il Wayback 96, mi aspettavo uno sci facile e “giocoso” ma, appena preso in mano il Wayback 88 ho percepito una rigidezza decisamente maggiore a quanto mi aspettassi.Il sistema di fissaggio delle pelli è identico a quello del Wayback 96, pertanto rimane qualche perplessità sulla praticità, sebbene non ci siano dubbi sulla sua solidità. In pratica bisogna incastrare i supporti in ferro nei fori degli sci, un’operazione abbastanza banale se fatta a casa o al caldo, molto meno se fatta al freddo o in posizioni scomode.Il K2 Wayback 88 in salitaIn salita i K2 Wayback 88 sono assolutamenti maneggevoli, non ho rilevato alcuna criticità né durante le inversioni né sui traversi.Anche su questo modello troviamo il sistema “snowphobic topsheet” che evita accumuli indesiderati di neve sullo sci. Devo dire che durante una gita in particolare, con neve molto umida, ho avuto pochissimo accumulo.Il K2 Wayback 88 in discesaRispetto al Wayback 96 i punti di forza e di debolezza sono praticamente invertiti. Il Wayback 88 richiede un po’ di mestiere nella polvere perché il galleggiamento non è certo quello di uno sci da freetouring. Compensa però con il comportamento intuitivo ed un anteriore leggero.Viceversa si è dimostrato essere un ottimo tuttofare sulle nevi tipiche di fine stagione, in particolare si esprime benissimo sul firn primaverile che, purtroppo, durante il test, ho trovato solo in una gita.Ottima l’agilità che ho riscontrato nel tritato e in mezzo alle gobbe, su qualsiasi pendenza. Grazie all’anteriore leggero risulta facile l’inserimento in curva, la coda aiuta moltissimo nella fase di svincolo ma serve saper deformare lo sci a centro curva per ottenere una bella risposta elastica.Non è certo uno sci per tutti ma se lo sciatore ha un minimo di esperienza questo sci sa comportarsi egregiamente in qualsiasi condizione.Comportamento in pistaMeravigliato da come si è rivelato stabile anche in pessime condizioni, ho fatto qualche discesa in pista con il Wayback 88. Probabilmente è qui che mi ha stupito maggiormente: si è rivelato essere estremamente reattivo sul corto raggio e non va in crisi neanche a velocità relativamente elevate. Se qualcuno lo stesse valutando come sci unico per la pista e il fuori pista vi assicuro sarebbe una scelta molto interessante.Consigliato perConsiglio il K2 Wayback 88 agli scialpinisti di livello evoluto che puntano principalmente alla vetta e non hanno l’ansia di andare a caccia di discese super divertenti con nevi farinose.Esprime il meglio su curve a corto e medio raggio, su qualsiasi terreno e pendenza. In pratica è carente solo nei curvoni ad alta velocità, che però non sono certo l’obiettivo per uno sci da 88 mm![prezzo-link link=""https://mountainreview.it/vai/k2wayback-88/""]"
12109,"Aku Slope Original GTX","PremessaLa pedula Aku Slope Original Gtx è concepita per escursionismo di media difficoltà, dislivello e sviluppo. Slope è stato un grande successo commerciale della casa veneta, tra i primi modelli ad utilizzare membrane Gore-Tex per impermeabilizzare le proprie calzature. Questa pedula ai tempi fu una rivoluzione: un compromesso tra le prestazioni dello scarpone classico e la morbidezza e leggerezza di una scarpa per uso quotidiano. Oggi la Slope viene riproposta in diverse versioni. La Original replica proprio quella morbidezza che rivoluzionò totalmente il concetto di calzatura da escursionismo.Caratteristiche tecniche degli Aku Slope OriginalTomaia in pelle scamosciata 1.4 mm e Air 8000Membrana Gore-tex Performance ComfortBattistrada Vibram Erica Everest realizzato in esclusiva per AkuIntersuola double density die cut evaSottopiede di montaggio 4-2 mm texon + tpuTecnologia Anatomical fit di Aku[link-produttore link=""https://www.aku.it/shop/hiking/slope-original-gtx-marrone-scuro/""]Modalità di testHo provato la Aku Slope Original Gtx in occasione di 4 uscite escursionistiche con dislivello medio di 1000 metri e sviluppo medio di 15 km, il meteo è stato spesso avverso. Le difficoltà incontrate rientravano nella gradazione E-EE. Ho inoltre provato le sue prestazioni in pietraia non battuta e su qualche passaggio di arrampicata di II-III grado.La prova sul campo degli Aku Slope OriginalAku Slope Original Gtx non rappresenta l’ultima novità in fatto di tecnologie. Lo è stato a suo tempo, lasciando un solco indelebile. Entrato in catalogo nel 1988, era il non plus ultra in fatto di scarponi per escursionismo: chiunque avesse passione per l’outdoor in quegli anni ne ha consumati un paio, magari due. C’è ancora spazio per Slope sul mercato? Questo è l’incredibile: dopo più di 30 anni di evoluzione tecnica rimane una valida scelta. Un classico destinato a rimanere immortale.Attualmente il mercato offre centinaia di differenti calzature tecniche, anche con prezzi più convenienti. Quindi, perchè scegliere lo Slope? Perché significa scegliere un prodotto di eccellenza, realizzato con materiali di qualità e tracciabili rispetto alle loro origini. Significa rivivere una “rivoluzione” dell’escursionismo avvenuta quarant’anni fa, che ancora è attuale. Certo, tutto questo ha un costo che, paragonato ad altre pedule, non è contenuto. Ma, come si dice: noblesse oblige.Le informazioni sulla tracciabilità delle materie primeTomaiaLo scarpone per escursionismo non è mai troppo strutturato, questo non è da meno. Personalmente, essendo pesante ed abituato a scarponi più rigidi, avrei apprezzato un po’ più di struttura, ma questo è un gusto personale che nulla toglie alla “ricetta” di Aku Slope che rimane valida.La tomaia è costituita principalmente da due materiali: pelle scamosciata da 1.4mm e tessuto Air 8000. Un puntale in gomma protegge la parte anteriore. La pelle scamosciata è molto robusta: nonostante i maltrattamenti non ha ripostato segni. Il tessuto Air 8000 di AKU è estremamente traspirante: fino a 8 volte più dei concorrenti. Ho avuto la netta sensazione di calzare uno scarpone meno umido del solito. Questo tessuto ha un difetto: non è molto resistente. Durante il test ho attraversato una pietraia di rocce particolarmente aggressive e in un punto il tessuto si è abraso vistosamente.L’azienda consiglia un uso su terreno meno tecnico, quindi ho condotto un test un po' forte. Tuttavia la poca robustezza è un limite oggettivo di questo tessuto che nasce per essere estremamente traspirante.Da menzionare è la scelta dei colori in pieno stile anni ‘90, che completano l’aspetto vintage del prodotto.Suola e intersuolaAku utilizza spesso suole Vibram esclusive, disegnate e progettate in collaborazione con la casa lombarda. Sono mescole specifiche, pensate per assecondare lo scarpone in ogni scelta tecnica. Su tutta la gamma Slope (5 modelli maschili e 2 femminili, chiamati “ultra light”) da sempre viene montata la suola “Erica Everest”.Per l’escursionismo lavora davvero bene: la morfologia del battistrada aggredisce i terreni morbidi, durante i test non ho mai sentito l’esigenza di una performance maggiore. Mi è capitato di attraversare sentieri molto fangosi, fogliame marcio ed erba olina bagnata senza problemi. Ero curioso di sapere come si sarebbe comportata su roccia: non così male quando asciutta, permettendomi anche un tirello elementare di arrampicata.Particolare la forma del tallone, tagliato all’indietro. Una soluzione per aumentare la rollata punta-tacco e quindi il dinamismo della camminata.L’intersuola è in EVA a doppia densità e fustellato. Questa dona alla pedula una buona ammortizzazione ed una flessibilità di suola superiore. Per completare la costruzione dello scarpone viene inserito un sottopiede di montaggio in materiale sintetico Texon (azienda specializzata nella produzione di materie plastiche per calzature) e TPU, per conferire alla scarpa una buona stabilità torsionale, senza rinunciare alla morbidezza.In arrampicata o su terreno tecnico si nota poco supporto, ma non è questo lo scopo per cui è stato progettato Slope. Per muoversi su terreno escursionistico trovo lavori semplicemente bene.Allacciatura e collarinoIl collarino è di altezza media, poco più di una scarpa mid-cut. E’ dotato di due passanti per la stringa. Contribuisce a mantenere morbida la struttura dello scarpone, non avendo particolari rinforzi. Al gambetto invece troviamo cinque file di passanti in metallo. Sono in stile decisamente classico: mezzelune metalliche basculanti in cui la stringa scorre compiendo il suo lavoro. Trovo molto bello il dettaglio del marchio AKU su ogni passante, ci fa comprendere quanto la cura dei dettagli sia importante per la casa veneta.Nessun passante ha effetto bloccante ma il serraggio è valido: lo allacci bene una volta e ci cammini per tutta l’escursione. Non avrà la precisione degli scarponi moderni, ma ha il vantaggio della semplicità.Membrana e trattamento idrorepellenteLa membrana adottata da Aku Slope è la Performance Comfort di Gore-tex. Non mi sono risparmiato nel testare questo aspetto della calzatura, complice anche il meteo spesso piovoso. Guadi, pioggia e terreno pesantemente umido.Il Grand Pertus: una galleria di 433 metri scavata a mano intorno al 1530Il risultato finale è sempre lo stesso: piede perfettamente asciutto, né bagnato né sudato. Come accennato prima, il tessuto Air 8000 contribuisce positivamente alla traspirabilità, una sorta di sinergia vincente. La pelle scamosciata è dotata di un trattamento idrorepellente che contribuisce a far scivolare l’acqua via dalla tomaia. Nel complesso tutto molto bene.Vestibilità e calzata degli Aku SlopeQuesto scarpone è costruito secondo il criterio Aku chiamato “Anatomical fit”. Significa che la sua forma è concepita per ospitare bene ogni tipologia di piede, in quanto particolarmente avvolgente. Io sono problematico a riguardo: porto plantari ortopedici che sono abbastanza larghi, tuttavia la pianta del mio piede tende allo stretto. Ciò nonostante mi ci sono trovato bene: lo spazio per le dita è abbondante ed il piede è sempre rimasto ben fermo all'interno della scarpa. Il tallone non si solleva di un millimetro. Ho testato un esemplare del mio numero: non serve prendere questo scarpone molto più grande.Consigliato perConsiglierei la pedula Aku Slope Original Gtx a tutti coloro che cercano uno scarponcino confortevole per attività escursionistiche di bassa o media difficoltà e durata, uscite giornaliere catalogabili E o al massimo EE. Grazie alla tomaia molto traspirante andrà bene sia d’estate sia d’inverno, se non si va troppo in alto.Scegliere questa pedula significa scegliere la qualità, ma anche rivivere un pezzo di storia passo dopo passo. Era il meglio quarant’anni fa, rimane molto valido tutt’ora.[prezzo-link link=""https://mountainreview.it/vai/aku-slope-original-gtx/""]"
12206,"Samaya 2.5","PremessaLa Samaya 2.5 è la tenda di media grandezza del catalogo tende di Samaya. Tenda 4 stagioni per due persone e mezza, monotelo. Progettata per essere leggera e performante in condizioni severe e alta montagna. Fa parte della serie Alpine di Samaya.Samaya anche con questa tenda , come con lo zaino Ultra 35, centra nel 2020 l'ambito premio Ispo Award.Samaya è un'azienda d'elite che ha pochi prodotti in catalogo ma di livello altissimo. Obiettivo di Samaya è offrire il meglio per alpinisti, professionisti e guide alpine.Caratteristiche tecniche della tenda Samaya 2.5Tessuto del pavimento: tessuto composito di Mylar e Dyneema® 43 g/m² - 20000 mm di colonna d'acqua di impermeabilitàPareti: tessuto monotelo 3-strati laminato denominato - Nanovent® (marchio di Samaya) - 10000 mm di colonna d'acqua di impermeabilità - 40000 g/m2/24h di traspirabilitàAngoli della tenda: Cordura® e Dyneema®Paleria: paletti piuma DAC con aggancio pressfit : due palerie blu da 145 g per 3595 mm di lunghezza e una paleria arancione da 145 g per 3435 mm di lunghezzaPicchetti: in plasticaDimensioni: pavimento 2,1 m x 2 m per avere un'area di 3,2 m2; altezza 1,2 m; volume interno 2,6 m3Peso: totale 1.544 g (telo nel sacchetto a compressione: 1092 g; paletti nel sacchetto: 452 g).La tenda è fornita in un imballo di cartone a base esagonale: all'interno di questo si trova la tenda richiusa nel suo sacco a compressione, la paleria, il kit di riparazione, i picchetti e il bel libretto di istruzione.Il kit di riparazione è contenuto in un astuccio con cerniera termosaldata, ricavato a partire dei ritagli del tessuto delle tende.Il peso di questa tenda Samaya è davvero straordinario pensando al fatto che è destinata per 2 persone e mezza.Mediamente analoghe tende 4 stagioni per due persone hanno medesima superficie del pavimento ma peso di 2520 g: 1 kg in più!Ho confrontato la dimensione del telo monotelo con quello della Black Diamond Eldorado (4 stagioni per due persone). La Eldorado per anni è stata la tenda di riferimento per le spedizioni, ma è un progetto di più di 10 anni fa. Dal confronto si vede il progresso dei materiali fin qui compiuto: stesse dimensioni da montata, ma richiusa la tenda Samaya 2.5 occupa metà spazio.Confronto di dimensioni tra tenda Black Diamond e SamayaSamaya per i suoi prodotti ha scelto il Dynema come materiale di base in virtù della sua alta resistenza meccanica e leggerezza. Samaya ha sperimentato a lungo il Dynema sia direttamente con il produttore che tramite apposite ricerche con università francesi.Per il fondo della tenda Samaya ha sviluppato un composito a tre strati: nella parte centrale si ha un tessuto intrecciato in Dynema che crea la struttura ad alta resistenza del fondo, esternamente invece il Dynema è coperto da uno strato di mylar per garantire resistenza a usura e impermeabilità fino 20.000 mm di colonna d'acqua. Il fatto di avere all'esterno il mylar permette anche il fatto che la tenda sia riparabile con patch adesivi. Non esistono infatti colle che aderiscano al Dynema. La riparabilità per Samaya è una caratteristica fondamentale nello sviluppo dei suoi prodotti.Per il mono telo delle pareti Samaya ha investito in ricerca creando un suo tessuto proprietario laminato. Il Nanovent.Partiamo dall'esterno del Nanovent : si trova un Nylon Ripstop. Il ripstop è una particolare tecnica di tessitura che aumenta la resistenza allo strappo del tessuto. Questo è importante per il tessuto delle pareti di una tenda che deve resistere a forti venti.Nella parte intermedia abbiamo invece una membrana ottenuta in micro-spinning, molto simile al Futurelight di The North Face. Il tessuto è ottenuto tramite una deposizione di un microfilo di poliuretano che crea dei micropori calibrati che permettono il passaggio del vapore acqueo ma non l'entrata della goccia d'acqua. Membrana quindi simile nella prestazione al Gore-Tex per avere contemporaneamente traspirabilità e impermeabilità. In questo caso la traspirabilità serve per ridurre al minimo il rischio di condensa all'interno della tenda.All'interno troviamo un tessuto in Nylon con trattamento idrofilico. Perché questo trattamento? Generalmente infatti sui capi tecnici si usa un trattamento idrofobo - il DWR ad esempio - che crea al classica gocciolina sferica d'acqua. In questo caso visto che siamo all'interno della tenda si vuole che il vapore acqueo che condensa sulla parete interna non formi una goccia che potrebbe staccarsi e cadere, come fosse pioggia, sugli occupanti della tenda. Si vuole invece che il vapore acqueo che condensa si ""spalmi"" sulla superficie aumentando la possibilità di essere espulso come vapore acqueo attraverso la membrana Nanovent. Di fatto quindi questo trattamento idrofilico fa da ""trappola"" al vapore acqueo che condensa.Il Nanovent vanta 10.000 mm di colonna d'acqua di impermeabilità e una straordinaria traspirabilità di 40.000 g/m2/24h.La tenda ha una forma a base esagonale che riprende il logo di Samaya e che per Samaya è una forma particolarmente iconica, simbolo di perfezione. Questa forma porta con sé la necessità di avere tre file di pali che si intrecciano a formare la struttura portante della tenda.La paleria è costruita dalla DAC in lega alluminio 7001 trattata termicamente. Troviamo due file di pali blu e una arancione, che si incrociano all'esterno del telo della tenda lungo appositi passanti e poi si vanno a incastrare in appositi tiranti di cordura.La tenda è accessibile tramite una cerniera impermeabile YKK di piena altezza. Questa entrata è dotata di zanzariera.All'interno della tenda poi troviamo quattro cerniere in alto per aprire/chiudere l'abside sommitale, dotata di zanzariera. All'interno sono disponibili tre tasche larghissime sulle pareti, oltre a una retina sommitale.Per questa tenda è inoltre disponibile una copertura aggiuntiva, il vestibule 2.5, che estende le dimensioni della tenda di 1,9 m2 permettendo lo stivaggio all'esterno di altro materiale.Modalità di testAbbiamo testato questa tenda nel periodo estivo e in alcune gite autunnali sulla neve. Ci ripromettiamo di usarla anche in inverno per alcune gite di più giorni con gli sci.La prova sul campo della tenda Samaya 2.5Prima di uscire la prima volta con la tenda Samaya 2.5 è opportuno guardare il video di montaggio per capire i piccoli trucchi necessari.La tenda, avendo la paleria che corre all'esterno, non può essere montata dall'interno, cosa comoda se piove o se c’è vento forte. Il montaggio della tenda è semplice ma necessita un po' di pratica. Il passaggio dei pali lungo la fettuccia e l'incrocio dei pali tra di loro nella parte alta della tenda è impegnativo.La tenda è provvista anche di picchetti in plastica, piccoli ma con punta seghettata, che offre una bella tenuta su terra; non utilizzabili però su neve.Fin dal primo momento in cui questa tenda è montata si apprezza il fatto che è grande, è veramente spaziosa. Ma questa forma limita la possibilità di usare questa tenda in cenge particolarmente strette, in questo caso Samaya offre le tende del range Ultra.Questa tenda è giusta per campi base, anche avanzati, ma non troppo esposti o angusti. La sua leggerezza permette davvero di trasportarla con facilità e la corta paleria sta dappertutto. Al suo interno stanno comodi due materassini e sacchi a pelo e si ha spazio a lato per riporre le proprie cose.La forma esagonale è la migliore per garantire resistenza al vento. Essa infatti non crea lati con maggiore effetto vela rispetto agli altri.Per testare la traspirabilità in estate abbiamo passato una notte a 2 °C esterni con tutte le cerniere di areazione chiuse. Al mattino i nostri sacchi a pelo erano asciutti, il lato interno delle pareti era un po' umido, ma non c'erano gocce di condensa pronte a piovere su di noi.In autunno invece abbiamo passato una notte sotto zero in cima al Gabler. La tenda è stata montata sulla neve e per tutta la notte è soffiato un forte vento. Il vento non ha impensierito la struttura della tenda. Al mattino la condensa sulla tenda era minima e ghiacciata sulle pareti, ma non vi è stato gocciolamento.Interno della tenda dopo notte sottozero, notare assenza di condensa.Abbiamo usato per alcuni giorni la Samaya 2.5 senza protezioni anche su un parcheggio sassoso per testare la resistenza del fondo, che ha resistito senza problemi alle abrasioni da parte dei sassi.Lo smontaggio della tenda è rapido anche se i paletti tendono ad aprirsi e a bloccarsi lungo le fettucce di guida.Quando si deve impacchettare la tenda si apprezza tantissimo il sacchetto in Dynema di compressione: non serve piegarla con attenzione per metterla via, basta schiacciarla dentro il sacco di compressione come fosse un sacco a pelo.In questa foto abbiamo combinato il loro zaino Ultra 35 (35 litri) e si vede bene come da richiusa la Samaya 2.5 trovi comodamente posto anche in questo zaino di medie dimensioni.Consigliata perLa tenda Samaya 2.5, visto il prezzo importante, è consigliata per alpinisti e professionisti alla ricerca di un prodotto di altissimo livello da usare come campo base e campo base avanzato in contesti impegnativi. Sul mercato non esiste una tenda monotelo per 4 stagioni a un peso di 1.570 g: quindi possiamo definire questa tenda come il campo base per due persone più leggero sul mercato.Il prezzo è impegnativo ma giustificato dalle prestazioni eccezionali di questo prodotto. Samaya comunque offre la possibilità di affittare le sue tende per valutarle sul campo e fare quindi un acquisto importante ma ""sicuro e testato"".[prezzo-link link=""https://mountainreview.it/vai/recensione-samaya-2-5/""]"
12336,"Ortovox Diract Voice","PremessaOrtovox Diract Voice è il prodotto che più si associa al nome di questa azienda. Ortovox nasce dall'associazione del sostantivo “ortung” (localizzazione) e la parola latina “vox”, voce. Grazie a Ortovox cerchiamo la voce di chi dobbiamo salvare. Se poi siamo assistiti dalla voce del Diract Voice allora tutto diventa più facile.Caratteristiche tecnichePeso 214 g, con la bretella pettorale 306 gTre antenneSistema solo digitaleBatteria interna a ioni di litio ricaricabileBretella pettorale con riflettore Recco[link-produttore link=""https://www.ortovox.com/it-en/shop/categories/p251699-diract-diract-voice-ortovox-diract-voice""]La prima impressione non appena si estrae Diract Voice dalla scatola è che si ha in mano un prodotto bello e fatto bene. Il profilo laterale in gomma garantisce una bella presa e sicuramente aiuta nell'assorbire piccoli urti.Manuale d'istruzioniLa cosa più importante per un’attrezzatura di sicurezza è che il suo funzionamento sia ben spiegato nel manuale istruzioni.Ortovox Diract Voice offre però un manuale ""Quick Guide"" di sole 9 pagine, dove è spiegato l'uso di base del prodotto. In confronto il Mammut Barryvox offre un manuale di 50 pagine. Il Black Diamond Recon X Beacon permette di scaricare un libretto istruzioni di 23.Sul sito di Ortovox è disponibile un video tutorial, ma la voce che spiega è in inglese, in Italiano ci sono solo i titoli nel video.Ricarica e batteriaOrtovox Diract Voice si carica tramite una porta USB-C coperta da un tappino in gomma, che assicura la protezione dall'acqua.La batteria è agli ioni di litio da 1100 mAh. Non una batteria potentissima, ma Ortovox dichiara che è in grado di tenere di 200 h di trasmissione e un'ora di ricerca e che è in grado di alimentare il Diract Voice anche a -20 °C. Allo spegnimento del dispositivo, sul display appare l'avviso per quando è necessario fare manutenzione della batteria interna.Le antenneQuesto Artva, come tutti quelli sul mercato, lavora sulla frequenza di 457 kHz.Il sistema di ricerca è basato su tre antenne che coprono gli assi x e y (sul piano) e z (sulla profondità, per la ricerca fine).Ortovox è però riuscita ad aggiungere al Diract Voice un'altra importante funzionalità: la Smart Antenna, la cui spiegazione è disponibile a questo link.In caso di seppellimento, grazie a Smart Antenna il sistema verifica la posizione del dispositivo tramite la sua bussola e attiva l'antenna x o y a seconda di quale sia quella che invia la migliore copertura sul piano del terreno. Questo offre la maggiore possibilità di essere individuati da chi ci cerca sul piano stesso della valanga.Il display è monocromatico e l'illuminazione è garantita da quattro led laterali, due per lato. Il Diract Voice è dotato solo di tasto di accensione, di commutazione in search e di tasto flag (bandiera). Non ha bisogno di altri tasti e tutti offrono un ottimo feeling (aptic) quando schiacciati.Modalità di testAbbiamo testato il Diract Voice a inizio stagione, con le prime nevicate.La prova sul campo di Ortovox Diract VoiceCarica batteriePer la ricarica si usa la porta USB-C sul lato sinistro del dispositivo. Il cavetto in dotazione aveva un difetto e non rimaneva agganciato al dispositivo, ma in seguito l’assistenza Ortovox mi ha fornito un cavetto conforme. Quando il dispositivo è carico il display si spegne.Attenzione: quando accendete il Diract Voice dopo che si è spento a seguito del completamento della ricarica, questo va direttamente in Send senza offrirvi la possibilità di eseguire il Group check. A questo punto dovete spegnere e accendere di nuovo.Configurazione e app OrtovoxOrtovox Diract Voice è da configurarsi tramite la app, disponibile sia per IOs che per Android. Questa app permette di aggiornare il software e di guardare la Quick Guide. Registrando il dispositivo si ottengono automaticamente cinque anni di garanzia, invece dei due di prassi.Prima di accendere il Diract Voice, occorre caricare sul proprio telefono l'app di Ortovox, attivare il bluetooth e registrarsi al sito Ortovox. Dopo si dovrà collegare il Diract Voice alla ricarica: solo in questo stato alla sua accensione si metterà in modalità di ricerca della app.Notare che la app e il Diract Voice non si connettono automaticamente.Indossare Diract VoiceLa bretella del Diract è comoda, di facile regolazione ed è dotata di riflettore Recco.Accensione di Ortovox Diract VoicePer l'accensione del dispositivo ci sono due accortezze da seguire:Bisogna estrarre il dispositivo dalla bretella: non c'è modo di accenderlo lasciandolo nella tascaBisogna togliersi i guanti perché altrimenti non si ha possibilità di accedere al tasto di accensioneAlla prima accensione bisognerà calibrare la bussola: niente di difficile, basta seguire le istruzioni.Subito dopo l'accensione viene mostrata la percentuale di carica della batteria. Successivamente, lo stato di carica è mostrato solo dal pittogramma della batteria.Group testDopo l'accensione il sistema offre la possibilità di eseguire il group check. Questo segnala anche l’eventuale malfunzionamento di un dispositivo controllato (ovvero bassa potenza segnale).Modalità trasmissione e standbyQuando si finisce il group check, il sistema passa in trasmissione, la voce avvisa ""Trasmissione attiva"" e Il display si spegne dopo 20 secondi. In modalità trasmissione il dispositivo può essere commutato in standby.In caso di ricerca di travolti, quelli che non partecipano alla ricerca dovrebbero spegnere i loro Artva per evitare che il loro segnale interferisca con quello dei sepolti. In questa situazione il Diract Voice può essere commutato in standby. Quindi l'antenna viene spenta in trasmissione ma l'Artva rimane in allerta: se non avverte movimento per due minuti (travolgimento da seconda valanga?) allora riaccende l'antenna in trasmissione.Per passare alla modalità standby bisogna schiacciare il tasto flag per due secondi e poi aprire e chiudere la linguetta di ricerca: tutto spiegato sul display.Modalità di ricercaPer passare alla modalità ricerca basta alzare la linguetta arancione in modalità Search Questa linguetta arancione, quando è estratta in Search, mostra chiaramente a colpo d'occhio di essere in questa funzione.In modalità ricerca come in standby Ortovox Diract Voice, se non avverte movimento dopo due minuti, passa in trasmissione. Appena commutato in ricerca, Diract Voice calcola in base agli ostacoli naturali presenti sul campo di ricerca la massima larghezza del corridoio da percorrere in zig-zag. La massima larghezza disponibile è 50 m. Qui inizia la guida vocale di Diract Voice: è un po' come essere guidati dal navigatore.Ricerca di singolo sepoltoLa guida vocale inizia così la ricerca del primo segnale: ""Procedi in corridoi di ricerca di 20 m e osserva"".Quello che ho notato è che nel momento che si aggancia il primo segnale, è bene rallentare molto. Il processore non è velocissimo e rischia di perdere il segnale intanto che calcola la direzione da prendere.Agganciato il primo segnale la navigazione vocale guida la direzione di marcia: “dritto” “destra” “sinistra”. La voce-guida permette di concentrarsi ancora di più su quello che si sta facendo.A 6 m dal sepolto il Diract Voice comanda ""Avvicinati alla superficie della neve"". Questa è un'importante indicazione che spesso ci si dimentica di applicare.Arrivati vicini al sepolto la freccia si trasforma in una croce e inizia la ricerca a croce. In questo momento il Diract Voice comanda ""Cerca il valore più basso"".Come si vede dal video, la guida e il display sono molto chiari e la navigazione fino al sepolto è evidente.https://youtu.be/dfpuDYsiqWIHo fatto una prova di ricerca di primo segnale e ho visto che grosso modo viene preso a 40 m. Non è una prestazione incredibile. A questo punto suggerirei di tenere i corridoi di ricerca più stretti di 50 m anche quando il dispositivo indica 50 m. In questo modo si lavora in situazione di maggiore sicurezza.Ricerca di due sepoltiHo fatto più prove di ricerca. Il dispositivo dopo avere trovato e ""flaggato"" il primo sepolto è molto veloce nel passare senza esitazioni alla ricerca del secondo sepolto.Funzionamento a basse temperature di Ortovox Diract VoicePer verificare la capacità della batteria a lavorare a basse temperature ho fatto una prova di laboratorio: ho caricato la batteria al 100%, dopo ho lasciato un'ora il Diract Voice in congelatore. Dopo averlo estratto dal freezer ho provato ad accenderlo e verificare se fosse in grado di andare in trasmissione e in ricerca. Tutto a posto!Consigliato perOrtovox Diract Voice è un’Artva pensato per scialpinisti che necessitano di un aiuto in più. Il software è molto intuitivo. La voce guida fornisce indicazioni chiare e semplici, aiutando a mantenere la concentrazione su quello che si sta facendo.La capacità di aggancio del primo segnale potrebbe essere migliorata per velocizzare ancora di più la ricerca. La qualità costruttiva e il design sono ottimi e insieme al plus dell’assistenza vocale giustificano il prezzo.[prezzo-link link=""https://mountainreview.it/vai/ortovox-diract-voice/""][mr-cta label=""Vai alle recensioni!"" url=""https://mountainreview.it/recensioni-attrezzatura/scialpinismo/""]Stai cercando altri prodotti e attrezzatura per lo scialpinismo?[/mr-cta]"
12409,"Beal Snow Guide","PremessaTrovare la cosiddetta quadratura del cerchio che permetta di coniugare comprimibilità, robustezza e comodità in un solo imbrago non è esattamente un lavoro facile o scontato. Eppure Beal con l’imbrago “Snow Guide” è riuscita a sviluppare un prodotto che coniuga ottimamente queste tre caratteristiche, riuscendo allo stesso tempo a mantenere un prezzo competitivo sebbene a discapito di un peso leggermente sopra alla media della categoria.Caratteristiche tecniche di Beal Snow GuidePeso: 230 g (Tg. M/L)2 asole porta materiale + 1 piccola posteriore2 porta viti da ghiaccioCosciali elasticizzati muniti di fibbiaAnello centrale ed inserti cosciali in Dyneema[link-produttore link=""https://www.beal-planet.com/en/sport-harnesses/1483-9199-snow-guide-harness.html""]Modalità di testHo utilizzato l’imbrago Beal Snow Guide durante la scorsa stagione di scialpinismo, suddivisa tra uscite in Norvegia alle Isole Lofoten e le mie montagne di casa in Trentino Alto Adige, in alcune gite estive alpinistiche sui 4000 del gruppo del Monte Rosa e per la salita lungo i Vaji delle Piccole Dolomiti in questo secco dicembre 2023. Occasionalmente l’ho utilizzato anche in alcune escursioni lungo vie ferrate con gli amici e in falesia.La prova sul campo di Beal Snow GuideLeggerezza e comprimibilitàLa prima cosa che si nota prendendo in mano questo imbrago è la sua comprimibilità, una volta riposto nella sua custodia occupa così poco spazio che riuscirà a trovare sempre un buco nel vostro zaino. Discorso a parte deve essere fatto per il peso. Intendiamoci: 230 grammi non sono molti però se raffrontati con i risultati di altri imbraghi della stessa tipologia ecco allora che lo Snow Guide si colloca al fondo della classifica. Ma c’è un motivo se, nonostante l’utilizzo di materiali come il dyneema, l’asticella della bilancia si pone così in alto.Versatilità e porta materiali di Beal Snow GuideIl motivo è proprio la sua versatilità. Infatti, la casa francese si è focalizzata sull’utilizzo di materiali durevoli e resistenti che, a scapito di un po’ di leggerezza, consentissero allo Snow Guide di sopportare i maltrattamenti dovuti all’utilizzo nelle lunghe progressioni alpinistiche. Il tutto mantenendo un alto livello di comfort per la categoria.Notevole studio è stato dedicato all’alloggiamento e alla distribuzione dei portamateriali che in questo modello sono semirigidi (una scelta in controtendenza rispetto ai competitor e che mi trova perfettamente d’accordo). Il loro collocamento consente di avere sempre sottomano l’attrezzatura senza che l’accesso sia ostruito dallo zaino. Inusuale inoltre per questa categoria la presenza di due passanti per l’alloggiamento dei ”Caritool” porta viti, solitamente riservati a imbraghi alpinistici maggiormente strutturati.Completa il quadro la piccola asola posteriore utile per fissare una corda per il recupero materiale oppure semplicemente per appendere guanti o chalkbag. Anche i porta viti presenti sui cosciali sono ben rifiniti ed elasticizzati sebbene sprovvisti della classica rifinitura interna in silicone; un piccolo peccato veniale.Fit e regolazioniEssendo un imbrago dedicato all’alpinismo e allo scialpinismo è costruito in modo tale da poter essere indossato sci o ramponi ai piedi grazie ad un sistema di fettucce munite di fibbia. Punto a favore dei cosciali è sicuramente la loro vestibilità “fasciante” (se scelto nella taglia giusta). Infatti, una volta indossato e regolato correttamente, non si prova quella fastidiosa sensazione di sfregamento che ho avuto modo di riscontrare in altri modelli, consentendo così una progressione fluida durante le ascensioni, sia che si tratti di arrampicata che di scialpinismo.Due piccole criticità relativamente alle regolazioni: la chiusura dei cosciali con la clip diventa leggermente complicata qualora l’operazione debba essere effettuata con i guanti mentre la regolazione “di fino” alla vita risulta un po’ ostica perché leggermente contrastata dalla doppia fibbia di sicurezza.La fascia lombare è leggermente imbottita ma non particolarmente ampia visto l’utilizzo per il quale l’imbrago è concepito che richiede di contenere peso e ingombro. Ovviamente questa scelta costruttiva incide sul comfort: non è un imbrago pensato per lunghe sospensioni “riflessive” in falesia. Però lavora molto bene durante le calate in corda doppia, dove devo dire che la sensazione di taglio è nettamente inferiore rispetto a quella del mio precedente imbrago da alpinismo. A pieno carico, come ho avuto modo di testare in falesia, distribuisce bene il peso del materiale facendo anche dimenticare che si tratta di un imbrago “minimal” da alpinismo.Nota a parte per il colore: il blu elettrico scelto a mio avviso rende davvero bene nelle foto. Prestate attenzione alla taglia ed eventualmente propendente per quella inferiore.Dettaglio della clip di chiusura dei coscialiDettaglio della fibbia di chiusuraInserti in DyneemaBeal ha deciso di utilizzare il Dyneema per l’anello centrale dell’imbrago e per la costruzione dei cosciali. Al termine delle varie uscite nelle quali ho affrontato ghiaccio, roccia e neve devo dire che non ho notato il minimo segno di cedimento o usura, una scelta azzeccata.Consigliato perIl Beal Snow Guide è dedicato a chi cerca un imbrago comodo e resistente durante le uscite alpinistiche o scialpinistiche a scapito di un peso non proprio tra i più leggeri della categoria. La durevolezza dei tessuti impiegati consente di poterlo maltrattare su ghiaccio e roccia mentre l’accorto studio dei portamateriali e la loro struttura semirigida non vi faranno rimpiangere l’imbrago dedicato alle vie lunghe.[prezzo-link link=""https://mountainreview.it/vai/beal-snow-guide/""]"
12451,"Kayland Stellar GTX","PremessaIl Kayland Stellar Gtx è presentato dall’azienda trevigiana per essere uno scarpone da alpinismo per uso veloce su roccia, misto, neve, ghiaccio e arrampicata. Una calzatura che si propone di coniugare la precisione e la sensibilità di uno scarpone da alpinismo con il comfort che può dare una scarpa da trail. Il tutto grazie ad una tecnica costruttiva innovativa.La promessa di Kayland Stellar è quindi quella di essere una scarpa da alpinismo tecnico in grado di essere al tempo stesso estremamente confortevole. Una sfida non da poco!Caratteristiche tecniche del Kayland StellarL’innovazione principale del Kayland Stellar Gtx è la modalità di costruzione del blocco suola: il piede si appoggia direttamente sulla intersuola in PU per migliorare sia l’ammortizzazione sia la sensazione in appoggio. In pratica c'è meno “distanza” tra il piede e il terreno e quindi più sensibilità. Peccato solo che la costruzione specifica della suola fa sì che il Kayland Stellar non sia risuolabile; questo è oggettivamente un limite importante.L’altro aspetto che colpisce sia visivamente sia nel momento in cui lo si indossa, è la tomaia avvolgente, con un tessuto e una costruzione che richiama le sensazioni delle scarpe da trail o da fast hiking. Anche la linguetta asimmetrica contribuisce alla sensazione di una costruzione innovativa che poi, effettivamente, si riscontra nel momento della prova sul campo.Membrana: Gore-Tex Performance ComfortSuola: Vibram Stellar, semi-rigida e ramponabile con semi-automaticiPlantare: PU Open Foam Moulded + FabricAllacciatura: tradizionale con doppio sistema di regolazione (parte alta e bassa)Ankle Lock System per serraggio intorno alla cavigliaPeso: 852 gr (misura 45,5)[link-produttore link=""https://www.kayland.com/scarponi-da-alpinismo/stellar-gtx.html""]Il peso è contenuto seppure non da record. 70 grammi in più del Garmont Tower 2.0 Extreme, calzature dall’impostazione simile, seppure più termiche. Personalmente però non sono un talebano della leggerezza: ben venga qualche grammo in più se si traduce in maggior comfort.Modalità di testHo usato i Kayland Stellar Gtx per un totale di 5 uscite su diversi terreni: sentieri EE su roccia e pietraia, via ferrata (Franco e OSA) e un’uscita di alpinismo tardo autunnale. Mi riprometto di usarli anche in alta quota su ghiacciaio quando la stagione lo consentirà.La prova sul campo del Kayland StellarCome si presentaLa sensazione generale è di una scarpa frutto di un design innovativo, che unisce varie “anime”. Innanzitutto una sensazione di protezione importante, determinata dal generoso fascione che copre la scarpa per 3 lati su 4. Poi la forma snella, che promette una calzata fasciante e precisa. Infine i tessuti leggermente elastici e piacevoli al tatto, soprattutto quelli dalla linguetta e della tomaia superiore.Volumi affusolati e buona protezioneComfort e indosso dello StellarIl primo inserimento è inusuale: occorre abituarsi alla linguetta asimmetrica e alla necessità di “spingere” un po’. Ma subito dopo il piede si sente piacevolmente avvolto dalla tomaia, in modo uniforme e senza zone di particolare compressione.In particolare è molto buona la sensazione intorno alla caviglia. Anche con i lacci molto tensionati il gambaletto chiude senza spiacevoli compressioni e garantendo sempre una buona mobilità della caviglia. Un aspetto migliorabile sono proprio i lacci: decisamente troppo lunghi!Il gambaletto con linguetta asimmetrica in tessuto morbido ed elasticoComportamento in camminataLa sensazione di comodità si trasferisce nell’uso, dove la tomaia morbida e avvolgente del Kayland Stellar garantisce un comfort molto buono. La suola semirigida, che si flette leggermente durante la camminata, aiuta non poco a ridurre torsioni o pressioni sul piede e la caviglia anche sui sentieri di avvicinamento.Anche quando il sentiero si trasforma in pietraia o sfasciumi il livello di protezione è sempre soddisfacente. Anche in discesa ci si può muovere agili e veloci.https://youtube.com/shorts/huHKa7cb2IsComportamento su roccia e neveLa suola ha una climbing zone anteriore interrotta da sottili scanalature per consentire una migliore presa sui terreni umidi. La tassellatura non è molto pronunciata, ed è quindi dedicata più alla roccia che alla neve.La suola con tassellatura a nido d’ape non eccessivamente pronunciataSu roccia il Kayland Stellar non può contare sul sostegno di uno scarpone da alpinismo a suola rigida. Quindi tende ad “avvolgere” l’appoggio cercando il grip - sempre molto buono - grazie ad una suola che sa spalmarsi sulle asperità della roccia. Il tutto agevolato anche dalla sensibilità più che dignitosa per uno scarpone da alpinismo: si riesce ad intuire ciò che si ha sotto i piedi.Altro aspetto positivo è la buona libertà di movimento della caviglia. Il piede si trova agevolato nelle rotazioni e nei movimenti in fase di arrampicata, dando a tratti la piacevole sensazione di indossare delle scarpe basse da avvicinamento.Sulla neve la suola ha qualche limite in più. Per questo occorre fare affidamento sui ramponi.Uso con i ramponiIl Kayland Stellar è predisposto per i ramponi semi-automatici. Il loro utilizzo è facilitato dall’ottima mobilità della caviglia, che consente al piede di adeguarsi bene all’inclinazione del pendio.La suola parzialmente flessibile non garantisce al rampone di lavorare al meglio di puntaPer contro, la suola semi-rigida non consente di avere il supporto di scarponi da alpinismo più strutturati. Quindi l’aggancio in punta di ramponi risulta più faticoso e meno preciso rispetto ad uno scarpone a suola rigida. Non è uno scarpone da lunghe progressioni sulle punte o da ghiaccio verticale.Impermeabilità, termicità e protezioneL’impermeabilità è ottima e si accompagna ad una traspirabilità buona anche in giornate sui 15 / 20°, probabilmente favorita dal tessuto elastico che costituisce la parte superiore intorno alla caviglia.Test di impermeabilitàInvece la termicità è limitata e non è consigliabile un utilizzo per alpinismo invernale a basse temperature. Durante una gita con temperature a -5°, in neve profonda e farinosa, i miei piedi hanno sofferto il freddo.Lo scarpone testato a temperature sottozero e in neve frescaIl livello di protezione invece è più che adeguato per una scarpa che comunque offre tanta comodità e flessibilità. Anche i materiali sembrano robusti e non presentano segni di usura anche dopo utilizzo su terreni molto abrasivi.Vestibilità / calzata dei Kayland StellarConsiglio l’acquisto del numero esatto. Io che ho un piede magro e dal collo alto ho testato un mezzo numero in più, ma mi sono reso conto che sarebbe stato meglio il numero effettivo.Consigliato perIl Kayland Stellar è uno scarpone che può soddisfare chi effettua lunghe gite alpinistiche su difficoltà classiche e che quindi necessita di una scarpa che “cammini” bene e sia confortevole. Ma può essere una buona scelta anche per chi fa escursionismo evoluto e vuole avere una scarpa ramponabile per affrontare itinerari innevati o tratti di ghiacciaio e misto in quota. Personalmente lo valuto bene anche per sentieri attrezzati e ferrate di alta quota.Non è invece una scarpa per alpinismo su ghiaccio ripido o misto tecnico, né per alpinismo invernale.[prezzo-link prezzo=""290""]"
12588,"Ternua Edvana Hard Loft 2.0 JKT","PremessaLa giacca Ternua Edvana fa parte della collezione da trekking della marca spagnola che produce abbigliamento sportivo utilizzando materiali riciclati e producendo in maniera ecosostenibile. Le attività per le quali è stata pensata sono il trekking, l’arrampicata su ghiaccio e le camminate in natura.Caratteristiche tecnicheMateriali: 92% Polyester 8% Elastane. Materiali riciclati e PFC free.Tecnologie impiegate: Stormfleece Pro (Bluesign approved)Peso: 490g (taglia M)[link-produttore link=""https://www.ternua.com/com/edvana-hard-loft-2-0-jkt-w-jacket.html""]La Ternua Edvana è una giacca per attività alpine che combina i vantaggi dello softshell con la componente termica ed il comfort di un secondo strato. Realizzata con un taglio femminile aderente, esternamente presenta una doppia texture in pile e softshell, mentre internamente la giacca è felpata.I tessuti sono ottenuti da materiale riciclato e sono PFC free.La giacca ha una cerniera che si chiude fino al collo per una buona protezione contro il vento. Due tasche, ampie e richiudibili con una cerniera, sono poste sul davanti a livello dei fianchi mentre una terza tasca, più piccola e nascosta, è posta sul petto a sinistra della cerniera. La giacca è dotata di cappuccio, anche questo realizzato in doppia texture pile e softshell.Modalità di testHo utilizzato la giacca Ternua Edvana questo autunno-inizio inverno per trekking in montagna a quote comprese tra i 1000 ed i 2000m, per brevi uscite di scialpinismo (600-800m D+ con temperature attorno allo zero) e come strato protettivo durante le giornate fredde di arrampicata. Inoltre l’ho utilizzata anche come capo casual, nel tempo libero.La prova sul campoTermicità e designLa caratteristica principale della giacca Ternua Edvana è la sua termicità. Nonostante sia una giacca non imbottita, è calda e si presta bene ad essere utilizzata in ambienti medio-freddi. Non sostituisce un piumino ma durante le attività all’aperto a basse temperature non mi ha fatto patire il freddo. E’ una giacca dal design semplice: non ha regolazioni sui polsini o a livello del collo, ma solo sui fianchi con un elastico che stringe il bordo inferiore della giacca. Il materiale utilizzato è resistente e anche dopo intensi utilizzi all’aperto, come una giornata di arrampicata, la giacca non presenta alcun segno.Traspirabilità e protezione da acqua e ventoHo trovato la giacca Ternua Edvana di media traspirabilità: anche se molto calda, la giacca asciuga abbastanza facilmente ma meno velocemente rispetto alla giacca sorella Ternua Dynamic.Per quanto riguarda l’impermeabilità, la giacca Edvana ha una buona resistenza all’acqua. Nonostante sul sito si legge che esternamente è stata sottoposta a trattamenti impermeabili, la giacca non trattiene l’acqua come un guscio in Gore-Tex dove si vedono le bolle d’acqua ristagnare all’esterno del tessuto, e sembra bagnarsi con conseguente cambio di colore esternamente, ma all’interno si rimane bene asciutti.Manica della giacca Ternua Edvana posta sotto il rubinettoAnche la protezione dal vento è molto buona. In giornate particolarmente ventose non ho mai sofferto di freddo, sia per come è stata realizzata la giacca, con materiali densi e caldi, sia per il taglio aderente con collo alto e maniche con polsino stretto che non permettono l’entrata del vento.IngombroUnico punto debole è costituito dell’ingombro. Infatti, la giacca non è facilmente comprimibile in uno zaino: è come se cercassimo di compattare una felpa spessa.VestibilitàLa giacca Ternua Edvana ha un taglio femminile e ben aderente al corpo. Io sono alta 1.65m ed ho preso una taglia M basandomi sulla tabella delle dimensioni che si trova sul sito di Ternua. La taglia M mi è giusta, mi permette di indossare al di sotto della giacca una felpa o comunque un secondo strato senza limitarmi nei movimenti. Con la taglia M le maniche mi arrivano a metà del dorso della mano, mentre la giacca mi arriva fino ai fianchi.Consigliata perConsiglio la giacca Ternua Edvana a chi cerca una giacca che sia calda ma anche morbida da usare in giornate non molto fredde. Non essendo particolarmente tecnica, la consiglierei per trekking o come giacca da utilizzare tra una scalata e l’altra. Sconsiglierei di utilizzare la giacca Ternua Edvana per arrampicata sul ghiaccio, come invece scritto sul sito di Ternua, a meno di non usarla come secondo strato.[prezzo-link link=""https://mountainreview.it/vai/ternua-edvana-hard-loft-2-0-jkt/""]"
12653,"Lupine Penta","La Lupine Penta è una lampada frontale compatta, robusta e versatile, proposta per alpinismo, corsa e scialpinismo.Lupine nasce nel 1989 dall'interesse del suo fondatore Wolf di sviluppare una lampada adatta ai suoi giri notturni in mtb. L'azienda è poi cresciuta diventando uno dei riferimenti europei per le lampade per bicicletta e outdoor.Caratteristiche tecniche della Lupine PentaLuce bianca da 5700 K, massima 1100 lumenLuce rossaCorpo in alluminio 6061-T6Gradi di protezione IP68Due tasti funzione in gommaRicarica USB-C coperta da tappo in gommaFascia elastica frontale (come optional anche fascia trasversale)Peso: 86 g[link-produttore link=""https://www.lupine.de/products/headlamps/penta""]La prima impressione non appena si ha in mano la Lupine Penta è di robustezza. il corpo in alluminio verniciato opaco nero è davvero solido e ben rifinito. Tanto che Lupine garantisce una resistenza alla caduta da 2 metri e una resistenza IP68: massima protezione dall'entrata di polvere - 6 - e entrata acqua - 8.Lupine usa l'alluminio per il corpo delle sue lampade sia per maggiore robustezza, sia per dissipare meglio il calore prodotto dal led.La lampada ha due tasti in gomma di facile attivazione. Tanto facile che, giustamente, Lupine offre la possibilità di bloccarli così che - ad esempio - non si accendano accidentalmente. Quindi doppia pressione di entrambi i tasti per 3 secondi, si illumina un led rosso e così i tasti sono bloccati. Doppia pressione per 3 secondi, si illumina il led bianco e ora i tasti sono di nuovo abilitati.Sulla parte inferiore è indicata il colore della luce bianca e come bloccare i tastiLa Lupine Penta si ricarica tramite porta USB-C. La ricarica è molto rapida e segnalata da luce rossa (in corso) e verde (ricarica terminata). La porta viene richiusa da un tappo in gomma.La lampada è dotata di 5 led: 4 piccoli e uno centrale ad alta potenza. I colori disponibili sono luce bianca e luce rossa. Le modalità luminose disponibili sono in totale 17! Davvero tante.Per quanto riguarda la luce bianca, la Penta è disponibile in due varianti: una da 4500 K (bianco neutro) e una da 5700 K (luce del giorno), che è quella da me testata.Optional ordinabile è una fascia traversale da mettere in testa, molto utile per la corsa. Altro optional utile è una piastrina adesiva per montare la lampada direttamente sul casco, senza necessità di usare la banda elastica.Modalità di testAbbiamo utilizzato la Lupine Penta in trekking e durante i rientri di notte dalle vie in montagna e dalla falesia. Nella stagione invernale la abbiamo usata per le risalite con gli sci all'alba o alla sera.La prova sul campo della Lupine PentaNon appena si legge il libretto istruzioni un po' ci si perde tra tutte le modalità disponibili. Dopo, quando si inizia a usare la lampada, allora tutto diventa più semplice.RicaricaLa ricarica è davvero rapida come promesso da Lupine, ovvero 2 ore e 30 minuti. Per controllare lo stato di ricarica basta schiacciare brevemente i due bottoni insieme: la lampada così illumina i quattro led piccoli a seconda dello stato di ricarica: un solo led poco carica, 4 led carica tra 75% e 100%. NB: fate attenzione quando fate questa verifica, perché io mi sono abbagliato più volte.VestibilitàLa frontale si indossa e si regola bene. Si può impostare l'inclinazione della lampada in maniera stabile.Batteria e durataCome autonomia nella modalità a 120 lumen la lampada garantisce 6 ore e 45 minuti di durata. Questo è allineato con la concorrenza: la Petzl Actik Core a 100 lumen offre 7 ore di autonomia. Notare che 100-120 lumen sono ampiamente sufficienti per attività lente in notturna, ciò significa essere coperti tutta la notte. Ho potuto confermare questa autonomia in un'uscita in notturna questo autunno.PotenzaPer uscite di corsa o attività dinamiche ovviamente si accende la luce bianca: si preme una volta brevemente l'apposito tasto e dopo con le successive pressioni del tasto si aumenta l'intensità della luce. La massima potenza in questa modalità è 600 lumen. Il fascio luminoso ha un bel colore che illumina bene ed è sufficientemente ampio da dare un'ottima visione di insieme. La profondità è ottima.Se serve si può attivare la lampada nella modalità boost: doppio click sul tasto luce bianca e la lampada va a 1100 lumen ma solo per 15 s. Dopo deve abbassare l'intensità per non surriscaldarsi. Quindi di fatto la Lupine Penta è una lampada da 600 lumen con la possibilità di un boost temporaneo di 1100 lumen.Utilizzo della Lupine Penta nelle varie disciplinePer quanto sia presentata come lampada ideale per la corsa, direi che il suo peso si fa sentire e tende un po' a ballare sulla testa, soprattutto in discesa nei trail. Non ho provato la banda elastica trasversale. Qualcosa migliorerà di sicuro ma comunque i suoi 86 g si fanno sentire. Non a caso Lupine per il running offre la Neo, che avendo il pacco batteria spostato dietro la testa ha minore peso sospeso davanti e quindi è più stabile.120 Lumen600 LumenInvece, durante il trekking o l’alpinismo si ha davvero l'impressione di avere la lampada giusta. Ricordarsi solo che quando ci si muove con la lampada nello zaino è importante bloccare i tasti.Per lo scialpinismo la lampada, nella sua modalità di massima potenza a 600 lumen, offre 120 metri di profondità, che sono sufficienti per procedere tranquilli a buona andatura. In questa attività non si hanno vibrazioni come nella corsa, così che la lampada rimane ben stabile, sul casco o direttamente sopra il berretto. Attenzione che in questa modalità si hanno solo 60 minuti di autonomia.Luce rossaEra la prima volta che avevo una lampada frontale con luce rossa e pensavo che fosse inutile. Invece ho scoperto che di notte è davvero comoda per leggere. Mi sono allora documentato e la luce rossa è usata sia in ambito militare che civile quando è necessario guardare dei particolari al buio, una cartina ad esempio, senza che la nostra vista notturna sia disturbata. In altre parole con la luce rossa il nostro occhio non è ""abbagliato"" come succederebbe con una luce bianca; tiene ancora l'iride aperta per vedere al meglio, senza dover aspettare i ""tempi tecnici"" di adattamento al buio.La luce diffusaPer quando invece siamo tranquilli in tenda a prepararci da mangiare allora possiamo usare uno dei modi speciali a luce diffusa: tenere quindi schiacciato il tasto luce bianca per due secondi e si ha luce diffusa bassa. A questo punto per regolare basta schiacciare varie volte il tasto. Questa luce può essere usata anche per camminare su terreno che non presenta ostacoli da evitare e da vedere in anticipo.Consigliata perA parte nei trail più irregolari, la Lupine Penta è la perfetta compagna di ogni attività outdoor, indistruttibile. Si ricarica molto velocemente tramite USB (quindi ovunque). Blocchi i tasti, la metti nello zaino e quando cala il sole hai 17 modalità di illuminazione pronte ad aiutarti. La Lupin Penta davvero mantiene la sua promessa di essere una frontale potente, robusta e versatile.[prezzo-link prezzo=""160""]"
12672,"Vaude Monviso Thermal Ski Tour Jacket","PremessaLa giacca Vaude Monviso Thermal Ski Tour è stata ideata dalla casa tedesca come capo leggero e caldo per lunghe gite e traversate di scialpinismo. Una via di mezzo tra un classico piumino e un softhell imbottito, che promette di ridurre peso e ingombro nello zaino.Caratteristiche tecniche della Vaude Monviso ThermalLa giacca è interamente prodotta con materiali sintetici, ottenuti da materiali riciclati con percentuale che va dal 53% (fodera) al 90% (imbottitura).Imbottitura in PrimaLoft Cross CoreZip principale a due vie2 tasche anteriori con zipTasca interna con zip2 aperture di ventilazione all’altezza del pettoElastico regolabile in vitaCappuccio elasticoPeso: 395 g (misurato)Certificazione Blue Sign[link-produttore link=""https://www.vaude.com/en-INT/Men/Clothing/Jackets/34845/Monviso-thermal-ski-tour-jacket-men-s""]La tecnologia PrimaLoft Cross Core è il punto di forza di questa giacca termica, in quanto è in grado di assicurare un 50% in più di calore a parità di peso rispetto al più classico PrimaLoft Gold.Ed è proprio la capacità termica la cosa che più mi interessava testare, visto la leggerezza davvero notevole di questo capo. Per avere un’idea, pesa 1/3 in meno del mio piumino sintetico Karpos (395 g contro 575 g), con un ingombro pari a quasi la metà.Le dimensioni della giacca Vaude Monviso (in alto), chiusa nella sua apposita tasca è circa la metà del mio vecchio piumino (in basso).Modalità di testHo provato la giacca Vaude Monviso Thermal in tre diverse occasioni: un'uscita di alpinismo invernale e due scialpinistiche in giornata. Tutte le uscite con temperature non superiori allo zero e una in particolare con temperature fino a -15 e vento molto forte.La prova sul campo della Vaude Monviso ThermalIsolamento termicoPartiamo proprio dall’aspetto chiave per valutare questo prodotto. Quanto è calda la giacca Vaude Monviso Thermal? E soprattutto: può sostituire il classico piumino?Una prima risposta che posso dare è che si tratta di una giacca che stupisce davvero per capacità termica. Quando la si indossa sembra di non avere nulla addosso, ma il calore si sente, eccome! L’isolamento termico è favorito dalle forme attillate e dalla presenza di elastici a fondo manica e di fettucce regolabili in vita.La regolazione elastica in vitaLa zip principale a doppia apertura (sopra e sotto)Anche il cappuccio lavora bene, con la fascia elastica intorno al viso che protegge dal vento e non rende necessari altri elementi di regolazione. Usando il casco, il cappuccio è indossabile senza problemi sotto.Il cappuccio, grazie alla sua imbottitura compatta, si infila senza problemi sotto il casco.E’ tutto molto minimale ma funzionale al tempo stesso.La mia esperienza è che avendo a disposizione un buon mid-layer, un gilet termico (o un softshell ibrido) e un guscio, la Vaude Monviso Thermal è un’alternativa valida al classico piumino. Io sono salito e disceso con gli sci durante una giornata molto fredda e ventosa (media di -10° e venti intorno ai 40 km/h) senza rimpiangere di aver lasciato il piumino in macchina.TraspirabilitàSpesso il rovescio della medaglia di un capo termico è la sua scarsa traspirabilità. La giacca Vaude Monviso mi ha sorpreso positivamente anche in questo: rispetto ad un piumino la sensazione di traspirabilità è migliore. Questa caratteristica è notevolmente favorita dalle due zip di areazione che si possono aprire ad altezza petto. Lavorano bene quando si deve buttare fuori il vapore in eccesso.Le aperture di aerazione sono frontali e all’altezza del petto.ImpermeabilitàIn questo la giacca Vaude Monviso Thermal ha gli stessi limiti di un piumino: è idrorepellente (con tecnologia PFC-free) ma non impermeabile. Per cui tiene la neve ma non la pioggia. Se si bagna il tessuto regge per un po’, ma poi inevitabilmente comincia ad assorbire. Quindi è un capo che va sempre accompagnato ad un guscio impermeabile.Il trattamento idroepellente trattiene l’acqua all’esterno solo parzialmente, dopo circa 30 minuti si formano i primi aloni (foto a dx) e il tessuto si bagna.Materiali della Vaude MonvisoTutto nella Vaude Monviso Thermal è evidentemente progettato per minimizzare peso e ingombro, e questo ha un risvolto negativo sulla resistenza ai maltrattamenti. E’ quindi una giacca che va trattata con un minimo di attenzione. Finché si sta sugli sci nessun problema, ma se ci si deve arrampicare lungo tratti ingaggiosi o scendere nei boschetti pieni di arbusti, meglio proteggerla con un guscio indossato sopra.Vestibilità della Vaude Monviso ThermalVaude, come molti marchi del nord Europa, veste un po’ abbondante. Io sono alto 1.95 e magro, solitamente vesto XL con marche italiane, ma per la Monviso Thermal ho scelto una L, che trovo che mi vada perfetta. Una XL sarebbe stata troppo grossa da usare sotto il guscio.Consigliata perMi sento di poter affermare che la Vaude Monviso Thermal può sostituire tranquillamente il classico piumino, a tutto vantaggio di un risparmio di peso e di ingombro nello zaino.E’ ideale per salite o traversate scialpinistiche dove occorre portarsi dietro tanto materiale e lo spazio non basta mai. Visto il design e i colori sobri, non è male anche per l'après-ski o l'uso informale.[prezzo-link link=""https://mountainreview.it/vai/vaude-monviso-thermal-ski-tour-jacket/""]"
12715,"Arva Rescuer 25 Pro","PremessaLo zaino Arva Rescuer 25 Pro si inserisce nel filone dello scialpinismo, del freeride e delle escursioni in giornata. È caratterizzato dalla facilità e dal comfort di utilizzo e dalla capacità di trasportare e sistemare tutta l’attrezzatura necessaria. L’azienda francese afferma che è stato progettato per chi ricerca uno zaino resistente all'uso intensivo in condizioni difficili.Caratteristiche tecniche dell'Arva Rescuer 25 Pro30 cm x 51 cm x 17 cm25 litriMolteplici aperture per accedere allo scomparto principale.Tasca esterna ad accesso rapidoPorta piccozzaPortasci laterale e diagonalePorta snowboard o ciaspoleCompatibile con il portacasco ARVA.Guaina portasonda e porta manico della pala da valangaCinturino sternale con fischietto di emergenzaMateriali: poliammide 140Dx210D CORDURA ripstop HR / 330D poliammide ripstop per un'eccellente resistenza agli agenti atmosfericiRinforzi HypalonPeso: 1000 gCerniere YKK[link-produttore link=""https://www.arva-equipment.com/en/backpacks/532-rescuer-25-pro.html""]Modalità di testIl test è avvenuto in Trentino, sul Tonale, nella Valtellina in Alta Gerola, in Engadina e nelle Orobie, sempre in base alle condizioni delle prime nevicate. Le uscite rappresentano alcune classiche di inizio stagione ma non è mancata la vetta del Munt de Sura che porta a una sciata molto dinamica per il più ripido e diretto vallone a Nord della cima. Il prodotto è stato testato in salita, in discesa e con gli sci caricati.La prova sul campo dell'Arva Rescuer 25 ProPrime impressioniPersonalmente, prediligo sempre uno zaino compatto rispetto a un modello più ingombrante, anche se ha una capienza limitata. Questo vale sia per le gite più classiche che per l’alta quota, quando i materiali necessari si moltiplicano. Di primo acchito avevo dei dubbi sull’Arva Rescuer 25 Pro dovuti al rapporto peso/capienza un po’ al limite (1.000 g per uno zaino di scialpinismo per le uscite in giornata era oltre le mie abitudini). Tuttavia, poiché il mio 22L ha subito qualche strappo dalla piccozza e tendevo a far fatica con gli spazi, uno zaino più grande e duraturo sembrava una buona soluzione.IdrorepellenzaIl giorno della mia prima uscita stagionale nevicava. Queste sono condizioni ottime per provare uno zaino vista la descrizione del produttore: “realizzato con materiali di eccellente resistenza agli agenti atmosferici.” Il test è stato superato: non solo resiste alla neve bagnata ma l’idrorepellenza è ottima anche sullo schienale, davvero una bella sorpresa!Idrorepellenza, test superatoGli spazi dell'Arva Rescuer 25Caricare lo zaino è un’operazione che deve tenere conto della necessità di accessi funzionali per tutte le esigenze durante l’uscita in montagna. L’Arva Rescuer 25 PRO è sufficientemente capiente per permettere una buona organizzazione di tutti i materiali.i materiali contenuti nello zainoA differenza del nome il Rescuer 25 Pro non ha un vero e proprio scomparto esclusivo per i materiali da autosoccorso. Mi aspettavo che ci fosse una tasca dedicata solo per la pala, la sonda e altri oggetti, come un telo termico e il kit pronto soccorso, per un’accessibilità veloce in caso d’emergenza. Si potrebbe pensare che fosse la tasca esterna a svolgere questo ruolo, ma è troppo piccola per la pala in metallo. L'attrezzatura di soccorso va quindi messa nel comparto principale dove si, c’è l’apposita guaina porta sonda e porta manico della pala, ma questi sono nella stessa camera dove si ripongono giacca, rampanti, raponi, pelli e sacca idrica. Per quanto l’accesso a questo comparto sia comodo grazie ad una doppia apertura, ritengo che un prodotto “Rescue” dovrebbe avere una zona dedicata ai soli materiali di soccorso.Lo scomparto principaleTasca esternaL’ARVA Rescuer 25 PRO offre inoltre una tasca piccola per gli oggetti di valore e lampada frontale, nonché una spaziosa tasca esterna per capello, guanti di scorta, moffole per la discesa, maschera da sci, scaldacollo e snack.Inoltre, vi sono due piccole tasche laterali ma sono un po’ troppo esterne quindi l’accesso non è così facile e immediato, ci si deve abituare.Comportamento in salitaL’ergonomia dello schienale e degli spallacci permette il corretto movimento delle braccia in salita e non comprime le spalle. Il peso è correttamente distribuito anche sui fianchi.Una caratteristica molto utile è la guaina di protezione del tubo della sacca idrica che avvolge e protegge l’intera lunghezza dello stesso evitando che si ghiacci.Caricamento degli sci sullo zainoIl sistema di caricamento degli sci è duplice: laterale o di traverso. Questo permette di gestire più situazioni e preferenze. Personalmente ho trovato molto ben fatto quello laterale, con due fibbie subito accessibili in basso ed i laccioli di chiusura superiori riposti in specifiche tasche e di immediato accesso. Il caricamento di lato permette di gestire picozza e casco nel caso in cui siano caricati frontalmente. Il sistema trasversale è anch’esso di facile accesso, con i laccioli riposti in piccole tasche. Grazie alla buona stabilità dello zaino il “portage” degli sci risulta comodo.Sci sullo zaino in buon equilibrioComportamento in discesa Arva Rescuer 25Il comportamento dello zaino in discesa favorisce un buon equilibrio così che il baricentro dello sciatore possa rimanere centrale soprattutto quando le condizioni della neve non sono d’aiuto. L’Arva Rescuer 25 Pro mi è piaciuto perché ben strutturato rispetto al mio precedente 22L. Mi sono trovata più agile e composta in discesa, soprattutto quando a inizio stagione dovevo riprendere la tecnica dopo un lungo periodo senza neve.Discesa dal Piz LunghinConsigliato perQualsiasi avventura di scialpinismo in giornata e in quota merita come alleato l’Arva Rescuer 25 Pro. Qui, il rischio di danneggiare i tessuti con la piccozza o i ramponi non esiste. È dotato di materiali rinforzati che resistono alle peggiori condizioni ed è pensato per uso intenso quotidiano. Non è da sottovalutare l’aspetto ergonomico che trasmette un senso di leggerezza e stabilità, apprezzabile soprattutto con gli sci agganciati allo zaino.Consigliato quindi per escursioni sugli sci in giornata anche con attrezzatura alpinistica,  perché pensato per tenere assolutamente tutto il materiale necessario in completa ergonomia.[prezzo-link link=""https://mountainreview.it/vai/arva-rescuer-25-pro/""]"
12790,"Ferrino Namika 2","PremessaLa Ferrino Namika 2 è una tenda 4 stagioni a due posti dal peso contenuto ma dalla grande versatilità. Un riparo affidabile sia per i trekking di media montagna sia per le uscite di più giorni di alpinismo con o senza sci ai piedi.Caratteristiche tecniche della Ferrino Namika 2Struttura: autoportanteMateriale: 100% Recycled 70D Poliestere RipstopImpermeabilità: tetto 3000 mm, pavimento 8000 mmPaleria: lega di alluminio temperato 7001 T6, struttura portante con pali in duralluminio precollegati e giunto radiale, picchetti in alluminio Y-Peg.Peso: 2,6 kgMisure: montata 120x210x70 cm, piegata 17×43 cm[link-produttore link=""https://www.ferrino.it/shop-it/attrezzatura/tende/4-stagioni/99064naafr-tenda-namika-2.html""]Modalità di testHo testato la tenda Ferrino Namika 2 durante le tre stagioni da agosto a dicembre. L’ho utilizzata nei trekking di media montagna di fine estate, nell’alpinismo autunnale e in qualche uscita di scialpinismo. Le quote erano comprese tra i 1500 e i 2500 m.La tenda è stata testata in diverse condizioni meteo, affrontando sia temporali estivi che freddi venti invernali.La prova sul campo della Ferrino Namika 2Trasporto, montaggio e smontaggioConsiderando la categoria all’interno della quale rientra, ossia quella delle tende 4 stagioni, devo dire che ho trovato la Namika 2 davvero leggera e poco ingombrante da trasportare sullo zaino. Certo, l’altra tenda che posseggo, una Ferrino modello Sintesi 2, essendo una 3 stagioni è un po’ più leggera ed essenziale. Considerate però le qualità di resistenza e termicità, il divario di peso ed ingombro risulta davvero accettabile.Riposta nella sua sacca trova tranquillamente posto agganciata ai tiranti esterni di uno zaino o, se sufficientemente ampio, al suo interno.Già alla prima uscita la tenda è stata sottoposta ad una bella prova di resistenza avendo dovuto affrontare un temporale estivo sul Lagorai. Ho così avuto modo di apprezzare non solo la sua resistenza, ma anche la facilità di montaggio, vero punto di forza della Namika 2. Ferrino ha voluto semplificare la vita dell’utilizzatore studiando un sistema rapido ed innovativo per una tenda a doppio telo. La camera interna resta sospesa al doppio tetto tramite un sistema di nastri e olivette in modo che possa essere montabile in un’unica soluzione. Allo stesso tempo permette però di sganciarlo per asciugare i teli.La paleria, presagomata e dotata di calamite, consente un montaggio quasi “automatico”. Inoltre, i canali d’intersezione che risultano aperti solo in una direzione facilitano l'assemblaggio anche “in solitaria”.Paleria esternaCanali d'intersezioneGià fissando i 9 picchetti principali la tenda risulta molto stabile e ben salda al terreno anche in caso di vento. Qualora ci si trovasse in situazioni particolarmente “complesse” sono presenti ulteriori 3 tiranti dotati di catarifrangente (molto utile al buio) nonché alcune asole posizionate lungo i passanti della paleria. Per l’utilizzo su terreni innevati le asole posteriori presentano dei rinforzi che consentono di utilizzare gli sci come picchetti/corpi morti, in modo da garantire un ancoraggio sicuro.Ancoraggio estivoAncoraggio invernaleLo&nbsp;smontaggio&nbsp;è velocissimo. Per chiuderla basta piegarla e arrotolarla con i sacchetti della paleria. La sacca di contenimento è ampia ma purtroppo non è provvista di cinghie di compressione.La tenda Ferrino Namika chiusa nella saccaAbitabilitàLa forma della tenda è a pali intersecanti autoportanti (a cupola). Al centro abbiamo il punto più alto, quasi un metro, mentre il soffitto si abbassa verso il retro dove si posizionano i piedi. L’abside viene creata grazie alla paleria dedicata, con colore differenziato, che forma uno spazio esterno alla camera nel quale riporre l'attrezzatura (scarponi e zaino) al riparo dalle intemperie.La tenda ha un ingresso unico, in corrispondenza dell'abside, e questo può limitare un po' la facilità di accesso.Abside con presa d'aria sulla sinistraFinestra esternaCon un po’ di attenzione è anche possibile cucinare i pasti grazie alla presenza di una presa d’aria dedicata. Utile anche la piccola finestra esterna che consente di verificare, senza uscire, le condizioni meteo della giornata.Per quanto riguarda gli spazi, in due si dorme comodi. Ciò è possibile anche grazie alle tasche nelle quali riporre i piccoli oggetti e al gancio per la lampada. Inoltre, ci sono delle piccole asole lungo i canali della paleria con cui è possibile creare un piccolo stenditoio con dello spago per porre ad asciugare parte del vestiario.Oltre alla presa d'aria posizionata sull'abside, c'è n’è un’altra sull'altro lato, situata sul telo esterno, che può essere aperta grazie a un inserto in velcro ripiegabile. Anche questa presa d'aria è dotata di una vela che, in caso di vento forte, chiude l'accesso per mantenere stabile la temperatura interna.Ho apprezzato molto anche la possibilità di regolare la temperatura della camera grazie all'ingresso munito di zip a doppio cursore. Questo consente di aprire o chiudere completamente l'entrata, oppure di aprire solo la metà superiore dotata di zanzariera.Presa d'aria esternaZanzarieraIsolamento della Ferrino Namika 2Per un isolamento ottimale due parti meritano di essere nominate: il tetto e il telo esterno. Nella Namika 2 abbiamo un telo esterno in poliestere riciclato con spalmatura poliuretanica termoisolante e impermeabilità 3000 mm e un pavimento dalle stesse caratteristiche ma con un’impermeabilità di 8000 mm. Sulla neve, comunque, è sempre meglio dotarsi di materassini ben isolanti per non patire acciacchi al mattino.Anche nell'affrontare alcuni temporali estivi la tenda ha sempre retto bene pioggia, umido e vento. Al mattino all’interno della camera non ho riscontrato condensa ad eccezione di qualche piccola goccia sulla parte interna del telo esterno.Un plus è dato dal materiale, interamente riciclato al 100%, e dalla dotazione di un generoso kit di riparazione, cosa oramai non scontata.Consigliata perLa Ferrino Namika 2 sa adattarsi tanto alle lunghe traversate a piedi (o con gli sci) quanto alle vie alpinistiche che necessitano di pernottare in quota. Dopo averla utilizzata con una certa frequenza in questi mesi mi sento di consigliarla anche come tenda unica, grazie alle sue doti di versatilità e agli accorgimenti di traspirabilità che consentono di regolarne le caratteristiche termiche.Non è utilizzabile come campo base in alta quota per la quale Ferrino ha dedicato una linea specifica, la “HighLab”.Il prezzo, comunque in linea con una tenda con queste caratteristiche tecniche, è ampiamente compensato dalle qualità costruttive e dagli accorgimenti progettuali evidenziati in questo test.[prezzo-link link=""https://mountainreview.it/vai/ferrino-namika-2/""]"
12852,"Tubbs Flex Alp","PremessaLe Tubbs Flex Alp sono un prodotto di alta gamma della casa americana. Sono orientate all’utilizzatore medio che ricerca un modello senza troppi fronzoli ma semplice da utilizzare e con una buona qualità costruttiva. Hanno un range di utilizzo molto ampio e un peso modesto.L’azienda produttrice dichiara che questa racchetta da neve ha aderenza anche sui terreni più tecnici.Il modello maschile si differenzia da quello femminile per l’attacco scarpone più snello e un peso leggermente minore.Caratteristiche tecniche delle Tubbs Flex AlpMisure: 25 e 29 pollici uomo, 21 e 25 donnaPeso: 2.02 kg uomo 1,97 kg donna (taglia 25)Struttura e decking: Flex trail® e Torsion Deck®Controllo della torsione proprietarioControl: ActiveFit 2.0®Trazione: ramponi ActiveLift 19° Heel Lift e EZ Heel Buckle[link-produttore link=""https://tubbssnowshoes.com/en-it/p/flex-alp-mens-snowshoes-2023""]Modalità di testHo utilizzato le ciaspole su neve fresca e farinosa, con temperature attorno agli zero gradi. Il test è stato effettuato sia su percorsi semplici e con poca pendenza, sia su ripidi traversi e pendii molto scoscesi (in entrambi i sensi di percorrenza). La neve incontrata misurava dai 20 cm al metro di altezza.La prova sul campo delle Tubbs Flex AlpPrime impressioniLe Tubbs Flex Alp sono sicuramente un buon prodotto ben progettato. Semplice da utilizzare, si indossa in un attimo e altrettanto velocemente è pronto ad essere utilizzato.Salta tuttavia subito all’occhio la mancanza del supporto al piede posteriore, il che fa presagire che potrebbe essere soggetto alla formazione del fastidioso zoccolo sotto il tallone. Durante i miei test questo fatto non è avvenuto ma le condizioni ottimali del manto nevoso potrebbero aver influito positivamente in tal senso.Invero questa è la stessa soluzione utilizzata in tutti gli altri modelli Tubbs.Sistema di chiusuraUn punto debole da segnalare è l’imprecisione delle chiusure. Sia anteriormente che posteriormente la chiusura è affidata a “fettucce” di plastica a passo fisso, con chiusura predeterminata. Anche dopo aver serrato il gancio rimane sempre il dubbio di aver stretto bene il bloccaggio. In realtà non ho mai avuto problemi di sgancio durante l’escursione ma il dubbio era sempre presente. Certamente un aggancio stile Boa sarebbe stato forse meno durevole nel tempo ma decisamente più preciso e affidabile.Le cinghie di chiusura a passo fisso molto lunghe SlaccioPer lo sgancio rapido anteriore il produttore ha fatto un ottimo lavoro. Una sola mano, anche con guanti pesanti, è sufficiente per aprire le chiusure grazie all’evidente cordino in plastica blu. Lo stesso vale per la parte posteriore dove la giusta pressione sul gancio blu ne permette la veloce apertura.In definitiva è stata favorita la comodità di sgancio a scapito di quella di allacciatura iniziale. Se è semplice allacciare a dovere le ciaspole senza guanti e in condizione comoda, non lo è altrettanto in situazioni meno agevoli e con le mani coperte dai guanti.Inoltre, le cinghie di chiusura sono decisamente troppo lunghe indipendentemente dal tipo calzatura (io indossavo degli Sportiva Nepal taglia 42). La parte in eccesso rimane svincolata dai vari meccanismi. È stato previsto un gancio per tenerle in posizione, ma lo fanno per pochi passi, prima di sganciarsi inevitabilmente.Il cordino blu permette uno sgancio anteriore molto rapidoGrip delle Tubbs Flex AlpLe temperature miti di questo inverno hanno reso difficile trovare neve davvero dura e ghiacciata ma, per quanto possibile, la presa è risultata sempre eccellente pur senza disturbare l’avanzamento. Il rampone anteriore a 6 punte è stato studiato in modo ottimale e i materiali danno l’impressione di robustezza e resistenza. Ottimo anche il disegno del binario di trazione; la progressione resta sempre fluida e ordinata. Non appena arriverà il vero gelo non mancherò di testarle nuovamente su tratti più ghiacciati.Rampone anteriore a 6 punteUtilizzoDurante l’utilizzo le ciaspole sono decisamente comode, il corpo centrale si flette alla trazione in modo uniforme e progressivo, garantendo un comfort ottimale.Un plauso va all’alzatacco: preciso, stabile e apribile velocemente con una sola mano. Durante l’utilizzo, rimane sempre stabile in posizione ed è possibile chiuderlo rapidamente con un colpo della parte anteriore della ciaspola.L'ottimo alzatacco delle Flex AlpPunto a sfavore di queste racchette da neve è l’assenza del bloccaggio del perno basculante, cosa purtroppo obbligata dalla scelta di non montare un supporto per il tallone. Se da una parte si guadagna in leggerezza, dall’altra, nelle discese molto ripide, l’ampio movimento di apertura diventa veramente difficoltoso da gestire.Riguardo la galleggiabilità il produttore dichiara parametri ottimi ma, utilizzandole con un peso totale di 74 kg, mi sarei aspettato un maggior supporto. La progressione è sempre stata più che accettabile; tuttavia, immagino che chi supera gli 85 kg in ordine di marcia possa trovare qualche difficoltà nei tratti con neve molto morbida.Consigliato perConsiglio le Tubbs Flex Alp agli alpinisti che - non muovendosi sugli sci - vogliono uno strumento affidabile per gli avvicinamenti alle pareti e ai canali in inverno ed, in generale, a chiunque voglia cimentarsi in una ciaspolata in sicurezza. L’assenza del bloccaggio del perno basculante non le rende particolarmente adatte a tratti troppo ripidi in discesa.Le Flex Alp sono un prodotto molto robusto, può essere l’acquisto all-purpose “per la vita”, sicuri che durerà per molto tempo.[prezzo-link link=""https://mountainreview.it/vai/tubbs-flex-alp/""]"
12878,"Mammut Eigerjoch Advanced IN","Il Mammut Eigerjoch Advanced IN Hooded Jacket è una giacca in piuma d'oca leggera e dalla costruzione robusta.È pensata da Mammut per l’alpinismo e lo scialpinismo, ma è ottima anche per tutte le attività invernali o in quota che richiedono una giacca molto calda, leggera e comoda.Ottimo compromesso tra peso, compattezza e isolamento che fornisce.Può essere utilizzato come strato esterno ma si colloca tranquillamente anche sotto ad un guscio impermeabile.Caratteristiche tecniche del piumino Mammut EigerjochMateriale Pertex® Quantum ultraleggero e idrorepellente con tecnologia Diamond Fuse per una superba resistenza all'abrasione.Riempito con 90 g di piuma d'oca 90/10 (850 cuin fill power)Inserti Primaloft Gold Active® (80 g/m2) su spalle, cappuccio, schiena e fondo manica per garantire calore anche in condizioni di umiditàCappuccio regolabile compatibile con il casco e con visiera rinforzataTasca interna sul petto con cerniera2 tasche anteriori con cerniera compatibili con l'imbracatura da arrampicataVolume di imballaggio ridotto: la giacca può essere riposta nella tasca anteriore destraCerniera YKK Vislon® a 2 vie per un funzionamento fluidoPolsini elasticiContiene parti non tessili di origine animale (piuma o pelle)[link-produttore link=""https://www.mammut.com/eu/en/products/1013-01620-2217/eigerjoch-advanced-in-hooded-jacket-men""]Modalità di testHo utilizzato il Mammut Eigerjoch Advanced per uscite di trekking in giornata su neve e no, indossandolo in parte in salita e portando uno zaino sulle spalle. Le escursioni sono state effettuate sempre con il bel tempo e temperature tra i -10 e i +5°C nel periodo novembre/dicembre 2022.La prova sul campo del piumino Mammut EigerjochPrime impressioni, peso e volumeIl Mammut Eigerjoch Advanced IN Hooded Jacket è un piumino molto versatile, con un alto potere calorico (850 cuin), molto morbido e confortevole.Nonostante il potere calorico trovo molto buona anche la comprimibilità del piumino che si racchiude all’interno della tasca anteriore destra e soprattutto il peso che, nonostante i 450 gr dichiarati da Mammut, alla prova bilancia mi ha restituito un peso di 360 gr (con beneficio di esattezza della bilancia).Una volta estratto dalla tasca è molto buona anche l’espansione della giacca che torna subito a gonfiarsi e ad acquisire il volume originario senza restare compresso.Personalmente però - invece di utilizzare la sua tasca - preferisco comprimerlo in una sacchetta esterna, l’ho trovato più semplice e leggermente più piccolo una volta stivato.Il piumino compresso nella sua tascaDimensione piumino con un sacchetto di compressioneGli inserti in Primaloft Gold Active® (80 g/m2) su spalle, cappuccio, schiena e fondo manica garantiscono, a detta della casa, calore anche in condizioni di umidità.Onestamente non ho notato molta differenza a livello di traspirabilità e calore nelle varie parti del piumino che ha reso un comfort unico in tutta la sua completezza.Utilizzato per diverso tempo con lo zaino in spalla e allacciato in vita, non ha sofferto di abrasioni o sfregamenti particolari, questo, sempre a detta di Mammut, grazie al materiale Pertex® Quantum ultraleggero e idrorepellente utilizzato.DettagliUna volta indossato il Mammut Eigerjoch Advanced IN Hooded Jacket si rivela subito confortevole, molto morbido e comodo. Tutti i movimenti sono liberi e agevoli.Le maniche lunghe permettono di alzare le braccia (vedi cascate di ghiaccio o arrampicata) senza che si scoprano i polsi.Inoltre l’elastico al polsino permette di avere sempre ben aderente la manica senza lasciare passare spifferi d’aria fredda.I particolari sono tutti ben curati; è presente una tasca interna sul petto con cerniera, due tasche esterne molto capienti anch’esse con cerniere e la coulisse sull'orlo può essere regolata tramite un cordino con una sola mano, come il cordino per la regolazione cappuccio che è molto pratico.Anche i dettagli sulle singole cerniere delle tasche sono considerevoli, dotate di comodo cordino che facilita l’apertura/chiusura anche con i guanti e di “riparo” della cerniera stessa.Continuando a parlare di cerniere, anche quella principale di chiusura mi è piaciuta molto. Particolarmente fluida e facile da chiudere, è concepita a due vie in modo da poterla aprire anche dal basso con tutti i vantaggi annessi.zip a doppia aperturaVestibilità del piumino Mammut EigerjochIl Mammut Eigerjoch Advanced IN Hooded Jacket indossato sotto ad un guscio impermeabile non risulta troppo ingombrante anche grazie alla sua comprimibilità e morbidezza.Un appunto a proposito della lunghezza: indossato arriva ben oltre la vita coprendo bene schiena e vita. Questo taglio è funzionale quando si arrampica con l'imbrago indossato sopra il piumino, poiché evita che il piumino stesso ""scivoli"" da sotto quando si alzano le braccia. Sotto il guscio però risulta troppo lungo, cosa che personalmente non mi fa impazzire. Questione da valutare quindi in funzione dell'utilizzo.la lunghezza consente di indossarlo sotto l'imbragoOttimo il grande cappuccio di cui è dotato il Mammut Eigerjoch Advanced IN Hooded Jacket, grazie alla sua morbidezza restituisce libertà di movimento e comfort.È regolabile e grazie alle sue dimensioni è compatibile con un casco da alpinismo o scialpinismo. Il cordino sul retro ne permette una rapida regolazione.Consigliato perA mio parere è un piumino pensato per gli sportivi più esigenti, che frequentano l’alta quota e le attività alpinistiche in ambienti con basse temperature. Idoneo a chi vuole una buona dose di comfort associata ad un potere calorico elevato, una buona traspirabilità e, da non dimenticare, ad un peso e comprimibilità che ne permetta un facile stivaggio nello zaino.Se disposti a spendere comunque una buona cifra, è un ottimo capo per chiunque cerchi qualità e versatilità anche per un semplice trekking.[prezzo-link link=""https://mountainreview.it/vai/mammut-eigerjoch-advanced-in/""]"
12913,"Tubbs Flex RDG","PremessaTubbs propone le Flex RDG come modello valido per ogni tipo di escursione invernale su qualsiasi tipo di manto nevoso. Il tipo di rampone e la forma della ciaspola fanno trasparire fin da subito una vocazione alpinistica importante e uno spirito moderno nella tecnologia dell’attacco.Questo modello è disponibile nella variante uomo (in tre taglie) e donna (due taglie) a seconda del peso dell’utilizzatore/rice.Caratteristiche tecniche delle Tubbs Flex RDGMisure: 22” (36-73kg), 24” (55-91kg) e 28” (86kg in su) disponibili nella versione uomo e donnaPeso: 1.79 kg la coppia (modello 24” da uomo)Controllo della torsione Torsion Deck™Tecnologia FLEX Tail™Attacco CustomWrap™ 2.0 che integra il sistema BOA® Fit SystemAlzatacco ACTIVELIFT™[link-produttore link=""https://tubbssnowshoes.com/en-it/p/flex-rdg-mens-snowshoes-2023""]Modalità di testHo provato le Flex RDG su diversi tipi di manto nevoso, dalla neve fresca caduta il giorno prima a quella sciolta e pesante esposta a sud. Ho affrontato salite e discese ripide su versanti nord su neve trasformata e quasi ghiacciata con le temperature miti tipiche di questo inverno, da -5 a 10°C.La prova sul campo delle Tubbs Flex RDGLa prima sensazione avuta tenendo in mano le Flex RDG è di avere a che fare con una ciaspola senza fronzoli costruita per essere comoda, rapida e piacevole da utilizzare.ChiusuraLa mancanza del supporto al piede posteriore lascia l’intero tallone libero. Questa scelta, da un lato, alleggerisce la struttura e ne facilita la calzata; dall’altro, fa sì che non si possa bloccare il basculante.Il tallone viene tenuto fermo da un cinturino in plastica, forato e regolabile in lunghezza in base alle dimensioni del piede. Questo viene trazionato dal sistema BOA in fase di chiusura.&nbsp;L’assenza del supporto del piede posterioreIl sistema BOA funziona molto bene e permette di regolare la chiusura e di sganciare le ciaspole dai piedi con pochi rapidi movimenti delle dita.Il rapido sistema BOAQuesto sistema funziona con una rotella a fungo. Quando è premuta, permette di stringere i tiranti ruotandola in senso orario; quando è in posizione alzata, permette invece di liberare il piede tirando semplicemente verso l’alto la linguetta per smollare i tiranti.La rotella è inoltre leggermente spostata verso l’esterno del piede, in modo da facilitarne l’utilizzo con entrambe le mani e differenziando così la ciaspola destra da quella sinistra (all’interno dell’attacco è precisato se si tratta di ciaspola L o R).I tiranti sono molto sottili e, seppur facciano il loro lavoro con grande precisione, danno una poco piacevole sensazione di delicatezza. Per ora, comunque, nessun problema.Sistema BOA rilasciato in fase di aperturaSistema BOA chiuso in fase di serraggioGrip delle Tubbs Flex RDGIl rampone anteriore è composto da tre punte centrali e due laterali in acciaio al carbonio e risulta sufficientemente aggressivo durante le progressioni in salita. I binari laterali seghettati e sagomati lungo quasi tutta la lunghezza della ciaspola donano alla stessa un comportamento prevedibile e sicuro, sia in traverso che in salita.La tenuta in discesa è molto buona, cosa che limita leggermente la velocità e la possibilità di “sciare” tipica di molte ciaspole “entry level”.I binari laterali seghettatiGalleggiabilitàLa forma della ciaspola risulta stretta in favore del comfort, ma anche abbastanza lunga. Questo design ne penalizza il galleggiamento sulla neve fresca e durante le discese ripide, soprattutto se si segue un compagno che indossa ciaspole più corte: in questi casi, infatti, la punta della ciaspola tende a uscire dall'impronta del compagno, causando una camminata sbilanciata. Tuttavia, l'abitudine al tipo di ciaspola può fare la differenza in queste situazioni.AlzataccoL’alzatacco è estremamente semplice da utilizzare: si tratta di una bacchetta metallica che può essere alzata e abbassata con le dita o la punta di un bastoncino da trekking, grazie all’incavo alla base di esso. L’incastro è deciso e l’altezza è giusta, più generosa di altri modelli che ho usato in passato.Alla lunga ho notato che con scarponi dalla suola molto morbida si può sentire la sua presenza sotto al tallone perché la sua forma è decisamente fine. Bisogna valutare se a lungo andare la suola dello scarpone può risultarne danneggiata.L’alzatacco semplice e facile da usareUtilizzoDurante le mie escursioni sono stato piacevolmente colpito da due qualità.In primo luogo, la grande apertura sull’anteriore, davanti alla punta dello scarpone, fa sì che la neve fresca o bagnata non si depositi sulla ciaspola, lasciandola sempre libera e mai appesantita. In fase d’appoggio la neve attraversa l’apertura, mentre in fase di avanzata la neve viene scaricata attraverso la stessa.Inoltre, nonostante non sia presente un antizoccolo, questo non si è mai creato con nessuna delle differenti tipologie di neve incontrata. Sono curioso di vedere in futuro, ma credo che la conformazione lineare e pulita della ciaspola non dia appigli alla neve per compattarsi e quindi creare questo problema.L’apertura anteriore non permette alla neve di depositarsiConsigliata perLa Tubbs Flex RDG è una ciaspola ben studiata adatta ad escursioni sulla neve di livello alpinistico che però, a differenza di molte ciaspole tecniche, non disdegna la salita al rifugio della domenica.Danno sicuramente il loro meglio sulla neve trasformata e moderatamente ghiacciata, nei traversi e nelle progressioni in salita dove si apprezzano appieno la trazione e il comfort.Ha un comportamento sempre prevedibile che la rende facile e piacevole da utilizzare tanto per l’utilizzatore esperto quanto per l’amatore che vuole innalzare il livello delle sue escursioni.Si tratta tuttavia di una ciaspola lunga e stretta che non consiglierei a chi la utilizzerebbe solo per escursioni amatoriali.[prezzo-link link=""https://mountainreview.it/vai/tubbs-flex-rdg/""]"
12934,"Black Crows Ova Freebird","Il Black Crows Ova Freebird fa parte della linea Mountain Touring del marchio di Chamonix. Sci proposto sia per donna che uomo. Non è lo sci più stretto della linea Mountain Touring ma è quello con il flex più basso, questo per renderlo uno sci facile e divertente. Viene definito ""uno sci per le famiglie"": ovvero uno sci per chi vuole divertirsi senza rischiare.Caratteristiche tecniche dei Black Crows Ova FreebirdLarghezza al centro: 85 mmPeso: 1.000 g&nbsp;Raggio di curvatura: 17 mFlex: 68 / 100[link-produttore link=""https://www.black-crows.com/it/it/p/ova-freebird/101616-blue-vg.html""]Se prendiamo il catalogo Mountain Touring di Black Crows e lo guardiamo dallo sci più stretto, capiremo bene come si pone l'Ova Freebird nella proposta ski touring del marchio francese:&nbsp;LarghezzaFlexRaggioPeso (coppia)Mentis Freebird8075181800Ova Freebird8568171950Orb Freebird9073162300Camox Freebird9576172550Navis Freebird10279183100Corvus Freebird10775213650Ova Freebird non è lo sci più stretto, non è il più leggero ma quello con il flex più basso, ciò unito a un raggio di curvatura di 17 m lo rende già una macchina da curvette.Andiamo nel dettaglio delle altre misure: spatola anteriore 123 mm, coda 107. Punta larga rispetto a sci dello stesso range di larghezza (ovviamente, se no non avremmo un raggio di 17 m). Ma se lo confrontiamo con sci paragonabili vediamo questo: Il Blizzard Zero G 85 ha una punta 115 e una coda 99, l' Atomic Backland 85 ha una punta 117 e coda 105. Da questo confronto Black Crows con la punta da 123 ha voluto dare al suo sci una precisa caratteristica: presa facile sulla curva e galleggiabilità della punta.Ma il raggio di 17 m ha un contro: in salita su pendi ghiacciati e sul ripido in discesa si ha meno lamina a disposizione. Ma un ""buon padre di famiglia"", categoria a cui si rivolge il brand, non si aggira con questo sci su questi terreni.La costruzione è mista: semi-cap. Abbiamo così la punta leggera e manovrabile con costruzione cap, mentre il centro sci è realizzato in sandwich con sidewall in ABS.Il legno utilizzato è un abbinamento di paulonia e poplar. Si aggiungono rinforzi di carbonio e fibra di vetro che donano rigidezza e smorzano le vibrazioni.Considerata la leggerezza dello sci, detto da Black Crows, nessuno monterà mai una piastra su queste assi, ma solo il classico ""attacchino"". Pertanto i rinforzi di titanal non coprono l'intera zona di montaggio degli attacchi ma solo le due aree attorno a punta e talloniera. Questo permette ancora un piccolo risparmio di peso.Modalità di testHo usato questi sci nella prima parte della stagione 2022-2023. Gli sci sono stati montati con attacchi Plum Pika e come scarponi uso i Tecnica Zero G Pro. Li ho utilizzati nei miei allenamenti in risalita bosco e pista e in molte gite su polvere, anche un po' pesante. Per le nevi primaverili bisognerà aspettare.La prova sul campo dei Black Crows Ova FreebirdSalitaGrazie anche agli attacchi Plum Pika, questo sci davvero si dimostra leggero in salita, senza però essere nervoso. Si manovra in salita in maniera facile; la punta larga non impensierisce. La coda con apposito notch di blocco delle pelli è perfetta. Con questo sci si può divorare dislivello senza problemi.Le pelli abbinate Pilus Ova Freebird sono una bella sorpresa: made in Pomoca. Di fatto sono delle Climb 2.0 ben tagliate sullo sci. L'abbinamento è perfetto. Lo sciatore Black Crows è prima di tutto uno stiloso e queste pelli sono l'accessorio perfetto.DiscesaCan we just go? Ovvero, possiamo andare senza problemi? Questo è lo stile dei Black Crows Ova Freebird. Appena girati in giù verso il pendio, la punta larga e leggermente rockerata è pronta a girare facile.Davvero questa punta è la vera sorpresa di questo sci, facile e manovrabile. Esce dalla polvere e porta a galleggiare tutto lo sci. Da condurre con leggerezza.Anche in pista la larghezza della punta porta ad un aggancio subito chiaro, lo sci è già pronto a girare ma sempre senza strafare.In generale la conduzione è eccellente: con un bel supporto della coda sempre prevedibile. Il cambio spigolo è facile ed intuitivo. Questo è lo sci per pennellare curve, senza ansia di accelerare a ogni uscita. Veramente uno sci per la tutti: facile, prevedibile, leggero.&nbsp;Tanta facilità ha però un piccolo rovescio della medaglia: manca un po' di rigidità per spingere su nevi ghiacciate o irregolari. Qui lo sci manca di ""cattiveria"", tende un po' a sbattere, anche se lo si forza. Ma questo è normale e chi sceglie Ova Freebird non va a cercare questo tipo di neve.Taglia dei Black Crows Ova FreebirdSono alto 173 cm per 63 kg ed ho testato uno sci 170 cm. Black Crows suggerisce questa lunghezza per una sciata rilassata, mentre propone la lunghezza 175 per una sciata più aggressiva. Si tratta di questione di gusti: per come scio - curve ampie e veloci - direi che 175 sarebbe stato meglio. Ma in genere chi sceglie uno sci da 85 mm ha in mente anche canalini e ripido, allora uno sci corto aiuta.Consigliato perLa cosa che davvero stupisce dei Black Crows Ova Freebird sci è la facilità. Gli sci stretti sono sempre stati proposti in flex rigidi e nervosi e con raggi di curvatura lunghi: si accettava questo carattere pur di avere uno sci leggero. Ora Black Crows Ova Freebird cambia completamente questo paradigma offrendo uno sci leggero, facile e intuitivo. Questo sci è per tutti quelli che vogliono farsi una bella sciata il weekend: senza faticare in salita ma divertendosi in discesa. Sempre con stile.Consigliatissimo per chi inizia a fare scialpinismo. Tra l'altro è lo sci più economico della collezione Mountain Touring di Black Crows.[prezzo-link link=""https://mountainreview.it/vai/black-crows-ova-freebird-2/""]"
12980,"Cimalp Advanced","PremessaLa giacca Cimalp Advanced è studiata per attività alpine ad intensità medio alta come scialpinismo, alpinismo e trekking.Date le sue caratteristiche di leggerezza, ridotto ingombro e traspirabilità, può essere usata tranquillamente anche negli ultra-trail qualora le condizioni climatiche fossero particolarmente avverse.Caratteristiche tecniche della Cimalp AdvancedPeso: 375g (taglia S)Tessuti: Ultrashell® Cassic - 3 strati - 100g/mqTrattamento idrorepellente privo di PFC (perfluorocarburi)Certificazione Bluesign®Impermeabilità: 20.000mm colonne d’acquaTraspirabilità: 80.000g/mq/24h[link-produttore link=""https://www.cimalp.it/it/giacche-gilet/giacca-tecnica-ultrashell-2527.html#/""]Il volume della giacca ripiegata è di circa 1/1,5l.Modalità di testHo utilizzato la giacca per 6 uscite di scialpinismo e qualche sessione di trail running invernale. Durante le uscite di scialpinismo ho incontrato sia temperature molto rigide, in alcuni casi accompagnate da vento, sia temperature primaverili.La prova sul campo della Cimalp AdvancedIl primo contattoToccando la giacca Cimalp Advanced si capisce subito che è realizzata con un tessuto molto particolare: una membrana, quasi porosa al tatto, che garantisce molta più traspirabilità della maggior parte dei gusci.Il tessuto della giacca visto da vicino.TraspirabilitàSolitamente, facendo scialpinismo con temperature non estremamente fredde, in salita uso un softshell (smanicato), mentre il guscio lo indosso solamente in discesa. Incuriosito dal dato di traspirabilità dichiarato da Cimalp, ho voluto testare la giacca anche in salita ed effettivamente ne sono rimasto entusiasta.La protezione dal vento è stata ottima, al pari di un altro guscio triplo strato GTX, e non ho mai avuto la sensazione di sudare più che con il mio smanicato in softshell.Protezione dagli agenti atmosfericiIl taglio della giacca è abbastanza aderente ma grazie alla leggera elasticità del tessuto non ci sono limitazioni nei movimenti anche se indossata con sotto pile e piumino.Ho apprezzato molto la lunghezza della giacca, leggermente più abbondante dei gusci studiati appositamente per l’alpinismo tecnico. In discesa, quei pochi centimetri in più, unitamente all’elastico di regolazione, aumentano la protezione.Ottima la protezione nella zona del ventreElastico di regolazioneChiudendo completamente la zip, ci si rende conto che la zona che protegge il collo è particolarmente alta. Anche questo, in discesa o con vento freddo, fa la differenza. Per quanto riguarda la cerniera, Cimalp ha studiato un sistema di chiusura con zip decentrata in modo che non dia fastidio. Molto apprezzati anche i due inserti in pile che aumentano il comfort con il bavero chiuso.L’unica pecca di questa soluzione è che la cerniera, non compiendo una traiettoria rettilinea, spesso si incastra ed è necessario usare due mani per chiuderla completamente.Il bavero protegge quanto uno scaldacollo.Per fissare la porzione di tessuto che potrebbe infastidire l’alpinista nel caso in cui la cerniera non fosse completamente chiusa, si usano due magneti estremamente sottili. Una vera chicca.I magneti evitano lembi di tessuto svolazzanti.Una volta indossato il cappuccio e chiusa completamente la cerniera, la protezione è pressoché totale. Grazie al bavero molto alto, l’unica parte che rimane esposta è il naso.Per aiutare la respirazione sono presenti dei forellini davanti alla bocca realizzati mediante il laser. Inoltre, essi impediscono fastidiosi appannamenti delle lenti degli occhiali o della maschera.Le regolazione del cappuccio sono molto pratiche, realizzate in modo tale da non avere elastici ballerini vicino agli occhi.Ottima protezione del viso.Unica nota dolente sono le dimensioni del cappuccio: leggermente scarse se si utilizza questa giacca col casco. Il tessuto risulta un po’ troppo tirato e la libertà di movimento è limitata. Forse con le taglie più grandi questo problema non si pone.Impermeabilità della Cimalp AdvancedDa quando possiedo la giacca Cimalp Advanced, non mi sono mai imbattuto in rovesci degni di questo nome. L’azienda produttrice dichiara un’impermeabilità pari ai 20000 mm d’acqua e così ho deciso di testarla in modo artificiale in casa. Dopo circa un paio di minuti sotto l’acqua corrente non ho rilevato alcuna infiltrazione. Il test, seppur casalingo, ha dato esito positivo.Dettagli funzionaliCimalp ha dotato questa giacca di due cerniere sotto le ascelle, che garantiscono la massima ventilazione quando sono completamente aperte. Entrambi i cursori delle zip sono facilmente raggiungibili e l’operazione di apertura/chiusura avviene in modo semplice.I polsini sono progettati per essere indossati sopra guanti leggeri o per chiudersi completamente intorno al polso quando si indossano guanti più pesanti; in questo ultimo caso, il guanto copre il polsino.Polsini sopra i guanti.Polsini chiusi attorno al polso.Per quanto riguarda le tasche, ne troviamo due nella zona frontale: molto ampie e nella giusta posizione. Internamente, troviamo due tasche in rete: una più grande, in basso, con elastico, ed una più piccola, all’altezza del petto, con zip.Infine, una nota sulla sicurezza, è presente un riflettente RECCO sul braccio sinistro.Vestibilità della Cimalp AdvancedIo sono alto 178cm per 65kg e la taglia S è perfetta. Per la scelta della taglia mi sono affidato alle indicazioni fornite sul sito di Cimalp che si sono rivelate corrette.Consigliata perLeggerezza ed ingombro limitato fanno sì che la giacca Cimalp Advanced possa essere utilizzata con grande soddisfazione in tutti gli sport alpini a media intensità.Verrà apprezzata a pieno nella pratica dello scialpinismo grazie all’elevata traspirabilità e impermeabilità, unita all'ottima protezione del viso e alla lunghezza in vita.La leggerezza del tessuto potrebbe limitarne l’uso nelle vie alpinistiche molto tecniche. Con gli sfregamenti sulla roccia temo che potrebbe deteriorarsi più velocemente di altre giacche progettate specificamente per questo utilizzo.[prezzo-link prezzo=""269,90""]"
13006,"Scott Superguide 88","Gli Scott Superguide 88 offrono leggerezza in salita e gran tenuta in discesa, soprattutto su nevi dure e terreni ripidi. Il metodo costruttivo prevede la combinazione di un’anima in legno di paulonia ultraleggero con rinforzi in faggio e fibra di carbonio/aramide. Ciò garantisce ottima rigidità torsionale e un buono smorzamento delle vibrazioni.Caratteristiche tecniche dei Scott Superguide 88Lunghezze disponibili: 162, 168, 173, 178, 184 cmDimensioni (173 cm): 124 mm - 87 mm - 109 mmRaggio di curvatura (173 cm): 17 mPeso dichiarato (173 cm): 1300 g per singolo sciPeso misurato (173 cm): 1361 g e 1386 g per singolo sciCostruzione: legno di paulonia con rinforzi in faggio e fibra di carbonio/aramidePro Tip Rocker 320: rocker in punta dove il numero indica l’estensione in mm del rocker3 Dimension Sidecut Technology: sezione centrale sotto il piede rettilinea, punta e coda con raggio di curvatura.Factory Finish: angolazione fianco della lamina di 88° e angolazione fondo della lamina 1°[link-produttore link=""https://www.scott-sports.com/it/it/product/scott-superguide-88-ski""]Modalità di testHo utilizzato gli Scott Superguide 88 nella misura 173 cm (sono alto 182 cm per 61 kg di peso) montati con attacchi ATK Rent Me 10. Gli scarponi con cui ho testato gli sci sono gli Scarpa Maestrale RS. Il test è avvenuto nel periodo compreso tra la fine di dicembre 2022 e l’inizio di gennaio 2023. Ho effettuato dieci uscite con dislivelli compresi tra gli 800 m e i 1600 m. Le condizioni incontrate sono state generalmente caratterizzate da nevi dure e crostose con qualche gita su nevi migliori di tipo polverosa e trasformata. Il test è avvenuto prevalentemente su pendii aperti e qualche sezione di radi boschetti e canalini ripidi. Ho utilizzato gli sci anche per qualche discesa in pista.&nbsp;&nbsp;Pelli utilizzate: Scott dedicate in 65% Mohair e 35% Nylon con gancio anteriore e posteriore.La prova sul campo dei Scott Superguide 88Sono abituato ad utilizzare sci di lunghezza maggiore (180-184 cm) con una larghezza sotto il piede superiore (95 -100 mm) e ovviamente anche pesi più elevati rispetto a questi Scott Superguide 88. Non ho però avuto difficoltà nell’adattarmi alla loro geometria in tutte le condizioni che ho incontrato.In salitaDurante la fase di salita ho apprezzato fin da subito la loro maneggevolezza. Le inversioni, anche quelle sui terreni più ripidi, si riescono ad eseguire con fluidità e senza particolare sforzo, merito del peso contenuto. Durante il test ho spesso incontrato condizioni di neve dura e ghiacciata dove la progressione è particolarmente delicata. Questi Scott si sono sempre ben comportati anche senza l’ausilio dei rampanti offrendo un’ottima presa anche nei traversi più ripidi.Il sistema di fissaggio delle pelli è molto affidabile. Se nella parte posteriore Scott propone il classico sistema di aggancio con clip in plastica, l’aggancio della pelle alla punta dello sci è innovativo. Lo sci, infatti, presenta sulla punta due intagli obliqui in cui andare ad inserire due alette metalliche presenti sulle pelli. Il sistema di aggancio si è sempre dimostrato sicuro anche dopo ripetuti ripelli.Le pelli fornite per il test hanno brillato per la loro scorrevolezza grazie al mix di Mohair e nylon. Si paga un pochino in termini di grip sui terreni più ripidi. Scott inoltre ha introdotto sulle pelli un sistema di sigillatura delle fibre che le rende impermeabili. Ho notato questa caratteristica durante le uscite con clima più caldo in cui la neve era molto bagnata: le pelli sono rimaste ben asciutte.In discesaAbituato ad utilizzare sci di maggiore lunghezza e larghezza, temevo un comportamento poco stabile di questi Scott Superguide 88. Ad inizio test, pertanto, ho affrontato le discese con un po’ di circospezione per saggiare il loro comportamento; ben presto, però, ho sperimentato un ottimo feeling che mi ha permesso una sciata più veloce ed aggressiva. Di seguito il comportamento dello sci sulle varie tipologie di neve/terreno.PolvereOttima galleggiabilità finché lo spessore di neve fresca rimane attorno ad una spanna. In questo caso le punte rimangono sempre fuori e lo sci è molto divertente nonostante la sua larghezza limitata.Durante il test ho avuto l’opportunità di sciare su neve polverosa più profonda solo una volta: in questa situazione, gli sci non hanno brillato per galleggiabilità, ma ciò è normale per uno sci da 88 mm al centro.CrostaPremesso che in questo caso a fare la differenza è la tecnica dello sciatore, la struttura rigida dello sci mi ha permesso di affrontare questo tipo di neve con una discreta facilità, affaticando meno la muscolatura. In particolare, la curva saltata, che su crosta spesso è l’unica salvezza, mi è risultata molto facile e intuitiva. Ho poi notato un comportamento molto stabile su questo tipo di terreno, dove l’imprevedibilità la fa da padrone.Dura/ghiacciataAnche qui ho apprezzato la loro stabilità e governabilità. Le vibrazioni vengono smorzate molto velocemente e la sciata che ne risulta è fluida e sicura.Umida/bagnataNonostante il test sia avvenuto ad inizio inverno, ho incontrato più volte questo tipo di neve a causa delle temperature elevate. Gli sci rimangono molto agili e maneggevoli.RipidoOttimo comportamento: si apprezza la facilità nell’eseguire la curva saltata e, quando si atterra, lo sci entra subito in presa infondendo grande sicurezza. Si destreggiano molto bene anche nello stretto, dove curve saltate in successione sono necessarie per assecondare la morfologia del terreno.PistaGli sci si dimostrano validi anche su questo terreno e sono divertenti sia sciando con curve di corto raggio che con ampio raggio. Ad elevate velocità rimangono stabili e non vibrano. Ciò li rende molto interessanti per chi cerca uno sci da utilizzare sia per scialpinismo che per sci su pista.Un’osservazione generale che vale per qualsiasi condizione di neve: questi Scott Superguide 88 richiedono una posizione sullo sci con baricentro sempre centrale per sfruttarlo al meglio nell’impostazione della curva altrimenti diventano difficili da gestire e affaticano molto le gambe, non perdonando eventuali errori. Ciò è dovuto alla loro elevata rigidità. Se si arretra anche di poco la posizione del baricentro perdono di direzionalità e la sciata diventa molto meno fluida.Consigliati perConsiglio gli Scott Superguide 88 a scialpinisti esperti che cercano un buon compromesso tra leggerezza e stabilità, qualità richieste per gite impegnative dal punto di vista tecnico e del dislivello. Su terreno ripido con nevi dure, questi sci si trovano a loro agio ed infondono grande sicurezza nella sciata. Sono molto validi anche su pista, dunque mi sento di suggerirli a chi cerca uno sci polivalente. Non è uno sci da polvere, data la larghezza al centro limitata. Richiedono sempre un posizionamento ottimale, altrimenti diventano difficili da gestire.[prezzo-link link=""https://mountainreview.it/vai/scott-superguide-88/""]"
13033,"Devold Tuvegga Sport Air Hoodie","Devold Tuvegga Sport Air Hoodie è un baselayer pensato per attività invernali ad alta intensità, realizzato dell'azienda norvegese specializzata nella lavorazione della lana da oltre 160 anni. Questo brand si contraddistingue per un’attenzione particolare al rispetto dell’ambiente e degli animali. La filosofia aziendale Devold si caratterizza da scelte consapevoli e trasparenti, con una filiera completamente tracciabile, in cui è possibile risalire alla fattoria che ha prodotto la lana di un determinato capo.Inoltre Devold è molto attenta al benessere degli animali, per questo ha deciso di utilizzare lana “mulesing free”.Caratteristiche tecniche del Devolv Tuvegga Sport Air HoodiePeso: 250 gMateriale: 99% lana (Merino), 1% Elastane&nbsp;Fibra: Lana fine - 190 g/m², 18,7 micronDouble face&nbsp;Cuciture piatteManiche estese con fori per i polliciCostruzione in tessuto 3D Wool MeshTrama fine e sottile[link-produttore link=""https://www.devold.com/en-gb/tuvegga-sport-air-woman-hoodie/""]Modalità di testHo utilizzato l’intimo Devold durante numerose uscite scialpinistiche e scalate su ghiaccio. Il baselayer è stato utilizzato con temperature basse, comprese tra -15° e 5°. L’intimo è stato messo a dura prova, con 1 settimana di utilizzo consecutivo senza lavaggi per avvicinamenti lunghi e faticosi.Dettaglio collo e cappuccioLa prova sul campoIsolamento termicoPremetto che sono rimasta davvero sorpresa dalla termoregolazione di questo capo. Reputo difficile trovare un capo da utilizzare sia durante i lunghi avvicinamenti, molto aerobici in cui personalmente sudo parecchio, sia durante l’ascesa di cascate di ghiaccio, in cui si alternano momenti di intensità ad altri di totale immobilità in cui il bisogno di calore è fondamentale per non congelare in sosta!Quello che mi ha colpito di più di questo capo è la capacità di adattarsi al calore del corpo. Non ho mai sentito eccessivamente caldo durante la fase aerobica e non ho mai sentito freddo nei momenti di totale immobilità, nonostante avessi sudato poco prima.&nbsp;Senza cambiare indumento quindi, potevo utilizzare il capo Devold sia per camminare che per scalare, senza il problema di sentire freddo.&nbsp;Utilizzo della maglia durante un’uscita di scialpinismo&nbsp;Velocità di asciugaturaLa maglia si asciuga molto velocemente col calore del corpo. Questo mi ha consentito di tenere l’indumento anche appena dopo aver fatto una lunga camminata, senza sentire freddo. Di solito ero costretta a portare nello zaino una maglia di ricambio da sostituire con quella sudata dopo l’attività aerobica. Con la maglia Devold, anche se sudata, non ho sentito la necessità di cambiare indumento, in quanto semplicemente mettendo uno strato in più, come una giacca o un piumino, la maglia si asciuga velocemente.Dettaglio cuciture piatte e trama sottileMaterialiIl capo Devold Tuvegga Sport Air è realizzato al 99% in lana merino e all’1% in elastane, per conferire elasticità alla maglia. La lana merino ha numerose proprietà, tra cui una fondamentale per chi pratica attività sportiva: non puzza!&nbsp;Dopo una settimana, praticando 1 uscita di sci alpinismo e 5 uscite di cascate di ghiaccio con avvicinamenti lunghi e faticosi, il capo non puzzava e tutt'al più sentiva un po’ di deodorante.&nbsp;Dettaglio strato sottile sotto le ascelle e pannello 3D sul pettoIl capo Devold Tuvegga Sport Air è double face, si può utilizzare sia in un verso che nell’altro. Se è necessario più isolamento, basta indossare il capo con la struttura 3D girata verso il corpo, questo conferisce maggiore isolamento.Nelle giornate molto fredde, con una temperatura sotto lo zero, ho preferito usare la maglia con la struttura 3D rivolta verso il corpo. Questa struttura a righe 3D ondulata e leggermente rialzata fa sì che il calore che viene generato dal corpo in movimento, circoli maggiormente all’interno dei canali d’aria e generi quindi più calore per il corpo.&nbsp;Quando la temperatura era sopra lo zero e non avevo bisogno di ulteriore calore, ho girato il verso della maglia e l’ho usata come una normale maglietta.il capo Devold utilizzato in modo standard il capo Devold utilizzato con il lato 3DAnche dopo vari lavaggi a 30/40° il capo non si deforma e mantiene la morbidezza ed elasticità. Personalmente preferisco utilizzare detersivi non aggressivi, appositi per la lana merino.DettagliL’attenzione ai dettagli è alta. Il capo si presenta con una trama fine e sottile sulla schiena, sotto le ascelle e sulla pancia mentre la struttura in 3D per aumentare il calore si trova sul cappuccio, sul petto e sulle braccia.Dettaglio tramaLa trama sottile ed elastica dona una sensazione di morbidezza e freschezza a contatto con la pelle. Il capo risulta un po’ delicato; avendo una trama così sottile e fine potrebbe capitare di tirare qualche piccolo filo.Dettaglio struttura 3DIl girocollo è molto alto ed è possibile utilizzarlo come scaldacollo. Il cappuccio è una sorta di passamontagna che in caso di vento forte può essere utile sollevare e permette di avere la testa completamente avvolta e riparata, anche se il tessuto è abbastanza sottile e lo spazio per la testa abbastanza piccolo.&nbsp;Personalmente non l’ho mai utilizzato, preferendo una fascia per la testa.Girocollo alto della magliaLe maniche sono lunghe e presentano 2 fori per inserire i pollici, così da evitare il fastidio della manica che torna su.Le cuciture sono piatte e resistenti.Maniche con foroVestibilitàLa maglia Devold Tuvegga Sport Air ha un taglio slim e segue le forme femminili, aderendo bene al corpo senza però comprimerlo, come altri base layer fanno. La taglia è corretta alla size guide indicata nel sito.Vestibilità slimConsigliata perDefinirei questo capo un “all-in-one” in quanto elimina la necessità di indumenti extra, riducendo il peso per avventure impegnative, in cui il peso di anche una maglietta in più è rilevante. Consiglio questo indumento per tutte quelle attività invernali ad alta intensità in cui è importante la necessità di isolamento e la capacità di regolare la temperatura corporea, anche con temperature molto basse.[prezzo-link link=""https://mountainreview.it/vai/devold-tuvegga-sport-air-hoodie/""]"
13058,"Ortovox Haute Route 32","PremessaHaute Route 32 è probabilmente il modello di zaino da scialpinismo più rappresentativo di Ortovox. Si tratta di uno zaino progettato non solo per uscite giornaliere, ma per tour di più giorni su terreni anche impegnativi. Questo grazie alla presenza di numerose possibilità di aggancio per l’attrezzatura e l’uso di materiali particolarmente robusti.Uno zaino quindi per un utilizzo intenso, dove occorre portarsi dietro anche materiale alpinistico, con le relative conseguenze in termini di ingombro e di peso.Caratteristiche tecniche di Ortovox Haute Route 32Cordura e poliammide 420 D Oxford idrorepellente e PFC Free7 diversi compartiDuplice accesso al comparto principale: superiore e dorsaleComparto separato per i materiali di sicurezzaSchienale O-Flex-2-FrameDuplice fissaggio sci: laterale e diagonaleFissaggio snowboard e racchette da neveFissaggio piccozza e bastonciniFissaggio cordaFissaggio ramponiChiusura pettorale regolabile in altezza e con fischietto di emergenzaRete di fissaggio casco integrata e a scomparsa rapidaCinghie di compressione a clipPredisposizione per sistema d’idratazionePeso: 1.400 gr (dichiarato: 1340 gr)Certificazione Fair Wear[link-produttore link=""https://www.ortovox.com/it-it/shop/zaini/p58698-scialpinismo-haute-route-32""]Tre cose mi hanno colpito subito di questo zaino, due positive e una negativa. La prima è il design: sobrio e stiloso al tempo stesso, che racchiude in modo intelligente molteplici funzionalità. La seconda è la sensazione di qualità e robustezza dei materiali. La terza è il peso, sicuramente superiore rispetto ad altri modelli di pari litraggio.Partendo dal design, è evidente lo sforzo di progettazione di Ortovox, che ha condensato nello zaino Haute Route 32 davvero tantissime funzioni. Alcune sono un po’ nascoste e da scoprire, ma in questo è d’aiuto il piccolo libretto di istruzioni allegato allo zaino e i video tutorial sul sito.Le istruzioni sono sintetiche ma chiare.La terza sono i 1.440 grammi di peso, decisamente oltre la media del settore, che sono imputabili ad una struttura costruttiva pensata per utilizzi in condizioni gravose. Ma durante questo test ho avuto la conferma che il peso è relativo e non può essere valutato a prescindere dal comfort.Modalità di testConsiderando le pessime condizioni scialpinistiche di questo inizio inverno, ho utilizzato l’Ortovox Haute Route 32 in occasione di due gite in giornata e di un’esercitazione di sicurezza con ricerca artva. L’ho poi testato anche durante alcune giornate di scialpinismo a bordo pista lungo percorsi dedicati e in occasione di una salita alpinistica senza sci.La prova sul campo di Ortovox Haute Route 32Tasche e scompartiLo zaino Ortovox Haute Route 32 ha due diverse modalità di accesso al compartimento principale: la classica zip per l’accesso dall’alto e una zip sullo schienale che consente un’apertura sul dorso “a libro”. Soluzione molto comoda e pratica.L'apertura a zip dall’altoL’apertura dorsaleI compartimenti disponibili invece sono ben sette:tre tasche esterne, di cui una sulla cintura ventrale (capace di contenere uno smartphone);un compartimento dedicato ai materiali di sicurezza (pala e sonda), bello capiente;il compartimento principale dotato di una tasca di sicurezza chiusa a zip e di una tasca elastica per camel bag.Tasca frontale con portachiavi.Tasca su cintura ventrale.Tasca superiore porta oggetti.Compartimento dedicato per pala e sonda.Complessivamente una dotazione notevole, che consente di distribuire molto bene i vari materiali e di accedervi sempre in tempi brevi.Funzionalità e accessoriIn questo ambito l’Ortovox Haute Route 32 è un vero e proprio “coltellino svizzero”, ricchissimo di accessori che lo rendono versatile e pronto a numerosi utilizzi.Partiamo dalle cinghie laterali, che hanno sia la funzione di compressione sia quella di trasporto sci nella modalità laterale. Entrambe apribili comodamente con la clip e dotate di rinforzi di tessuto per le lamine degli sci.Dettaglio delle clip laterali rinforzate.Il trasporto degli sci è possibile anche in diagonale, sfruttando un anello e una clip a scomparsa. La stessa clip può essere utilizzata, in alternativa, per bloccare il trasporto della corda.Dettaglio della fettuccia porta corda.Lo zaino Ortovox ha poi un portacasco con retina elastica (di serie) molto pratico e che si nasconde nell’apposita tasca con zip quando non usato.Il sistema porta casco (di serie) con rete elastica.Il tutto è completato dall’aggancio per le picche (2) e un sistema di trasporto esterno dei ramponi che personalmente ritengo molto interessante.Il sistema di aggancio delle piccozze.Il sistema di aggancio dei ramponi.Infine, per chi fa snowboard o usa le ciaspole, l’Haute Route 32 ha due fettucce supplementari per il fissaggio sulla parte frontale dello zaino.Tutti gli accessori sono studiati con attenzione e trasmettono sensazione di solidità.Migliorabili solo gli anelli in velcro porta-piccozze, che sono staccabili e quindi rischiano di essere persi se non vengono gestiti con attenzione.Comfort e stabilità di Ortovox Haute Route 32L’Haute Route 32 ha un dorso ergonomico denominato “O-Flex” in cui è integrato uno stabilizzatore ad S che distribuisce il peso in modo uniforme tra i fianchi e le spalle. Le cinghie di controllo laterali si allacciano internamente al sistema dorsale, dando una sensazione di avvolgimento sulla schiena davvero ottima.Lo schienale è di un tessuto che non trattiene la neve.In salita, ma soprattutto in discesa, si percepisce chiaramente la stabilità dello zaino, anche a pieno carico; cosa che fa dell’Ortovox Haute Route uno zaino decisamente “sciabile”.Il comfort è poi assicurato anche da spallacci dalla buona imbottitura e rigidità e da una cintura ventrale non minimalista, dotata anche di anello porta materiale.Spallacci e chiusura ventrale e pettorale lavorano molto bene con il dorso “O-Flex”.PesoAl di là dei 60 gr in più che segnala la mia bilancia rispetto al dichiarato dell’azienda, 1.400 gr circa di peso non sono pochi. Se avessi dovuto acquistarlo online questo dato probabilmente mi avrebbe spaventato. Ma alla luce dell’esperienza sul campo, dopo averlo indossato per diversi giorni, posso davvero affermare che il peso “a secco” è relativo.Ciò che conta è la capacità dello zaino di distribuire correttamente il peso e in questo l’Ortovox Haute Route è davvero eccezionale e fa dimenticare i 2 o 3 etti in più rispetto ad altri modelli concorrenti. Del resto, uno zaino a pieno carico raggiunge i 7 / 9 kg a seconda dell’attrezzatura e 200 / 300 gr di peso a secco in più rappresentano il 2 o il 4% del peso totale. Penso sia meglio portarsi dietro un poco di peso in più se si ha la garanzia che sia distribuito bene e in modo stabile sulla schiena.Consigliato perL’Ortovox Haute Route 32 è uno zaino per uscite di scialpinismo impegnative, dove occorre portare molta attrezzatura ed è necessario che tutto sia collocato nel modo migliore e più stabile possibile sulla schiena. La qualità e la solidità dei materiali sono una garanzia anche per usi intensi.Il peso elevato si fa perdonare con un comfort e una stabilità di prim’ordine che lo rende lo zaino più “sciabile” che abbia mai usato. Utilizzabile anche per alpinismo invernale e in alta quota, vista la sua robustezza e versatilità.[prezzo-link link=""https://mountainreview.it/vai/ortovox-haute-route-32/""]"
13166,"Elbec Skimo Tech","Le Elbec Skimo Tech sono calze da scialpinismo, alpinismo e attività invernali realizzate in lana merinos certificata No Mulesing e prodotte con un'etica ferrea dalla piccola azienda della Val Pettorina. Il filato ClimaYarn riduce sensibilmente il rischio di formazione delle vesciche. I rinforzi su punta, stinco e tallone ne fanno una calza durevole e l'ottima qualità della lana merinos, mista con Polipropilene e Poliammide la rendono traspirante e inodore.Caratteristiche tecniche delle Elbec Skimo TechComposizione: 51% Lana merinos fine - 34% Polipropilene - 8% Poliammide - 7% ElastomeroPeso: 115 gTaglie: S(36-39), M(40-43), L(44-47)Certificazine No MulesingFilato ClimaYarn anti-veschicheRiciclabili e biodegradabiliRinforzate su punta, stinco e talloneAlta traspirabilità grazie al PolyconZero odore[link-produttore link=""https://www.elbec.it/it/s/7/calze-termiche-sci""]Modalità di testUtilizzo le calze Elbec Skimo Tech da 4 anni, in tutte le mie gite di scialpinismo, sci e freeride. Difficile dire tutte le situazioni in cui ho messo a dura prova queste calze perchè sono infinite: giornate invernali in neve fresca, uscite primaverili con molto dislivello, lunghe traversate di più giorni con gli sci. Le ultime arrivate, le blu antracite, le utilizzo da questa stagione invernale.La faccia di chi indossa delle calze Elbec in invernoLa prova sul campoNon credo di aver mai testato (e recensito) un prodotto che utilizzo da tantissimi anni. Credo di poter dire molto di queste calze, che mi hanno accompagnata in tutte le mie giornate sulla neve, e di conoscerne tutte le caratteristiche. Lascio quindi parlare i miei piedi, che tra l'altro tra arrampicata e sci non sono messi benissimo ed hanno bisogno del massimo riguardo.Piedi feliciFitLe calze hanno tre taglie: S(36-39), M(40-43), L(44-47). Io che porto 36 di piede utilizzo ovviamente le S e inizialmente le sentivo un po' larghe, cosa che mi succede con tutte le calze che hanno una numerazione del genere. Tuttavia i rinforzi elastici sono fatti molto bene e fasciano il piede di qualsiasi misura sia, permettendo un buon fit. Dopo parecchi lavaggi le calze mi si sono ristrette leggermente e adesso sono perfette per il mio piede.A livello di altezza, questione fondamentale per delle calze che devono essere indossate con gli scarponi da sci, mi arrivano perfettamente sotto al ginocchio (sono alta 1,58 m) permettendomi un ottimo range di movimento delle gambe in fase di sciata e mantenedomi tutto il polpaccio caldo e protetto. Per quanto riguarda lo spessore, mi sento di dire che è tale da permettere ancora una buona sensibilità con lo scarpone in fase di sciata.Calore e traspirabilitàCerto, tra le prime qualità di delle calze si pensa debba essere il calore, ma questo non basta. Delle calze che si utilizzano per fare attività intense, in cui si suda e poi all'improvviso si resta fermi, in inverno, devo essere calde e traspiranti. Ecco, le Elbec Skimo Tech sono esattamente così. Usando queste calze in inverno i miei piedi sono rimasti sempre caldi, anche a temperature intorno ai -20°. Tuttavia, con temperature più miti, mantengono il calore del piede senza ""cuocerlo"". Se si suda, come a volte capita, le calze si asciugano in fretta dentro allo scarpone, ma questo accade di rado perchè la termoregolazione è ottima, così come la traspirabilità.ComfortLe calze, come già accennato, sono molto comfortevoli sulla pelle, sia come tessuto che come fit. La lana è morbidissima. Inoltre, dettaglio molto importante da condividere, in 4 anni non mi hanno fatto venire mai una vescica.Nel disordine, il comfortDettagliLe calze sono dotate di rinforzi in punta, su tallone e stinco: questo permette una maggiore elasticità e durevolezza nei punti di contatto con lo scarpone. Queste parti sono ben fatte e avvolgono bene il piede, senza stringerlo troppo. Odori e usuraAnche dopo una lunghissima giornata le calze rimangono inodori. Inoltre, possono utilizzarsi senza essere lavate per tantissime volte. Io forse esagero in tal senso, e le metto a lavare quando le trovo un po' rigide. Del resto, anche questo è un dettaglio importante quando si parla di sostenibiltà: non solo la produzione ma anche la resa del prodotto nel tempo e il suo impatto in tutti i sensi.Le calze inoltre, sono molto durevoli. Utilizzo ancora quelle di 4 anni fa, che non solo hanno una certa età, ma anche un utilizzo decisamente intensivo, considerando che scio 6 mesi l'anno.Varie generazioni di Elbec Skimo Tech. A destra le più anzianeVestibilitàLe calze vestono come da guida alle taglie. Io che porto 36-37 utilizzo la taglia S.Consigliate perConsiglio le Elbec Skimo Tech a chi è alla ricerca di delle calze da usare con costanza, in inverno e che è attento alla produzione etica: un'ottimo compromesso ta tecnicità e sostenibilità del prodotto.Adatte allo scialpinismo ma anche ad altre attività invernali come l'alpinismo o l'arrampicata su ghiacico.Per chi ama la lana e per chi vuole una calza da lavare poco, usare tanto e per molto tempo.[prezzo-link prezzo=""32""]"
13183,"Scott Cosmos Tour","PremessaGli Scott Cosmos Tour sono scarponi da scialpinismo che si distinguono per la loro leggerezza e comfort nella camminata insieme alle elevate performance per la discesa. Il loro segmento di riferimento è il touring, ma offrono un ottimo utilizzo anche in free touring. Comodi da calzare e da togliere, facili da regolare anche in condizioni meteo difficili. Sono caratterizzati da uno scafo con flex di 120 AT oltre ad una chiusura a 3 ganci che fa leva su 4 punti.Caratteristiche tecniche degli Scott Cosmos Tour3 ganci in Ergal® con regolazione micrometrica + chiusura con cavoGancio Dynamic Power StrapFlex 120 ATScafo polimerico in Grilamid®Angolo camminata 60°Inclinazione gambetto regolabile a 12° o 14°Larghezza metatarsi 103,5 mmSistema di attacco ISO 9523 Touring (UNI) con inserti tech certificati Dynafit®Scarpetta interna in schiuma Thermo e MemoryPeso 1400 g ca. (misura 27,5)[link-produttore link=""https://www.scott-sports.com/it/it/product/scott-cosmos-tour-ski-boot""]Modalità di testHo utilizzato gli Scott Cosmos Tour in 10 uscite in modalità mista (ski touring e pista) per testare sia le caratteristiche specifiche dello ski touring sia per approfondire le performance in fase di sciata ad alta velocità con curve in conduzione. Li ho valutati guidando l'angolazione degli sci con forza fisica (il mio peso è di 85 kg) e reattività.La prova sul campo degli Scott Cosmos TourDesignQuesto scarpone presenta un look moderno, basato su sistema classico con la chiusura dei due lembi, una linguetta che chiude frontalmente lo scarpone e la parte anteriore ben affusolata. Quest’ultima permette di avere ai piedi una calzatura di facile gestione in caso di camminata su roccette o pendii di neve.Importante, ma leggero, il sistema di bloccaggio posteriore. Spicca la comodità di non avere un gancio in punta sostituito da un tirante che è comandato dal primo gancio posto sui metatarsi.ScafoLo scafo degli Scott Cosmos è stampato in Grilamid. Il materiale previene la trasmissione del freddo alla scarpa interna, offre allo scafo la giusta elasticità e la sua densità ne determina la rigidità, con un occhio alla leggerezza.Personalmente sono dotato di pianta abbastanza larga e fin dal primo utilizzo non ho avuto problemi per via dello scafo. Quest’ultimo, assieme al sistema di chiusura, mi ha trasmesso una buon appoggio in fase di sciata con curve in conduzione, avvicinando così lo scarpone alle tipiche performance di un prodotto da pista.GambettoIl gambetto dello scarpone accoglie i due ganci di chiusura superiori ed il laccio a velcro, di dimensioni generose. Dello stesso materiale dello scafo, si differenzia per il colore ed ha delle nervature di irrigidimento.L’oscillazione di camminata è generosa, 60°, e si abbina all'inclinazione che è regolabile (canting) a 12° o 14°. Il gambetto nero va a coprire la linguetta sottostante, di colore verde: è quindi abbastanza intuitivo chiuderlo correttamente.Il gambetto degli Scott Cosmo Tour.ChiusuraLo scarpone è chiuso da tre ganci molto ben impugnabili, anche con i guanti. Dotati di un sistema di regolazione micrometrica permettono di trovare pressoché la giusta leva di chiusura per ogni situazione. I due ganci superiori hanno una molla di blocco di posizione in caso di leva aperta, utile per la salita così che la posizione non cambi. Il gancio inferiore agisce su due punti: quello sottostante la leva stessa e - tramite un cavo d’acciaio dotato anch’esso di una posizione di regolazione - quello in punta.I tre ganci, quando in salita sono aperti al massimo, hanno un’ulteriore posizione dotata di scatto di non ritorno, così che rimangano in posizione.Il sistema di chiusura a 3 ganci.Flessibilità degli Scott Cosmos TourGli Scott Cosmos Tour hanno un indice di flessione (flex) di 120 AT che li pone ai vertici degli scarponi da touring e free touring. Sono quindi idonei per sciatori esperti ma, al tempo stesso, adatti anche ad un target intermedio/base.Modalità camminata e sciataPer le diverse modalità (camminata e sciata) lo Scott Cosmos Tour si avvantaggia di una generosa leva posteriore, in lega, tanto intuitiva quanto precisa: giù per la discesa, su per la salita. Da notare che il passaggio a modalità “walk” a volte può avvenire anche in discesa, durante quegli spostamenti in piano dove non per forza si rende opportuna la ribellata.Di conseguenza un sistema semplice, robusto ed efficace, come quello dello Scott Cosmos Tour entra molto bene in azione anche in queste situazioni.Leva posteriore per il passaggio dalla modalità camminata a sciata.La suola e gli inserti per l'attaccoLo Scott Cosmos Tour ha una suola in Gomma Vibram® a doppia densità per tutta la sua lunghezza, con un disegno che garantisce il grip sia in salita che in discesa. La camminata è comoda, grazie ad una forma che avvantaggia la rullata del piede. Per quanto le giornate di utilizzo del test siano state circa 10, non ho comunque notato una particolare usura pur avendo camminato più volte sull’asfalto.Il sistema di fissaggio all'attacco è il tipico a pin, certificato Dynafit®. Utili le due frecce sopra i punti di aggancio all’attacco così che, guardando lo scarpone dall’alto al basso, si possa subito intuire la posizione di aggancio corretta.La scarpetta100% Made in Italy, si distingue da subito per un'alta qualità dei materiali e una buona morbidezza al tatto. Dotata di un'imbottitura interna in schiuma Thermo e Memory permette sia di preservare il calore, sia di trovare un avvolgimento molto preciso e confortevole.Oltre alle uscite di skialp, ho utilizzato gli scarponi per 7 ore di seguito anche in pista senza avere il bisogno di aprire i ganci (tranne la pausa pranzo) e arrivando a fine giornata con il piede asciutto e mai dolorante. Per i più esigenti, o per le forme particolari di piedi, la scarpetta può essere termoformata in modo da risolvere le casistiche più particolari.Molto bella e ben rifinita la suola della scarpetta: dotata di materiale antiscivolo può essere utilizzata in quelle situazioni “da rifugio” o di necessità.La scarpetta dei Scott Cosmos Tour.La calzata degli Scott Cosmos TourPersonalmente ho un 42 abbondante e pianta larga, e rispetto alla misura che ho testato (27.5 cm) ho trovato la giusta corrispondenza rispetto alla mia taglia. Gli Scott Cosmos Tour presentano un fit corretto, a cui si affianca la termoformabilità della scarpa.Grazie alla generosa apertura in fase di ingresso del piede non temono i colli alti, mentre in caso di piede molto magro potrebbe essere necessaria una soletta intermedia per riempire gli spazi.Consigliati perGli scarponi Scott Cosmos Tour sono consigliati per sciatori di varie caratteristiche: esperti che cercano uno scarpone molto reattivo e che si chiuda in modo preciso, ma anche intermedi e principianti che possono trovare un prodotto che li accompagni nel miglioramento delle loro performance.Adatti per il classico ski-touring, ben si adeguano alle situazioni di freeride - detto anche free touring; la prova in pista ha messo in evidenza le caratteristiche all mountain di questo prodotto, piacevole e performante anche nelle curve in conduzione. La buona leggerezza strizza l’occhio a chi cerca un prodotto in grado di accompagnare lo sciatore in discese di piacere, garantendo un peso adeguato per gite lunghe.[prezzo-link link=""https://mountainreview.it/vai/scott-cosmos-tour-2/""]"
13214,"Salewa Ortles Ascent Mid Gtx","PremessaIl Salewa Ortles Ascent Mid GTX è uno scarpone ramponabile pensato per l’alpinismo invernale e l’alta montagna. Equipaggiato con la suola Vibram Alpine Guide e una tomaia mista pelle 2,2 mm e membrana Gore-Tex Insulated Comfort, trova il suo utilizzo ideale su terreni invernali dove sono richiesti calore, sostegno, e comodità.Caratteristiche tecniche dei Salewa Ortles Ascent Mid GtxSuola Vibram® Alpine GuideFodera in Gore-Tex® Insulated ComfortSoletta anatomica MFF+Intersuola in poliuretano espanso a doppia densitàSalewa 3F SystemRamponabileDrop: 11 mmMade in EuropePeso: 850 g[link-produttore link=""https://www.salewa.com/it-it/ortles-ascent-mid-gore-tex-scarpone-uomo-00-0000061408""]Modalità di testLo scarpone è stato testato su terreni innevati e rocciosi con rigide temperature invernali. È stato anche provato su terreno più verticale ghiacciato per testare la battuta. Sono state fatte 5 uscite ad un'altitudine compresa tra 1750 e 2500 m circa su neve dura e morbida. Per testare la rigidità su terreno tecnico sono stati invece provati ad un'altitudine di 2000 m circa, sia su roccia, che su ghiaccio.La prova sul campo dei Salewa Ortles Ascent Mid GtxPrime impressioniLa cosa che più mi ha colpito di questi scarponi è la differente sensazione che si ha tra tenerli in mano e indossarli ai piedi. Appena ho tirato fuori gli scarponi dalla scatola, ho subito provato a valutare quanto fossero rigidi. Inizialmente ho pensato che lo fossero troppo, ma una volta indossati ai piedi tutto è cambiato.La struttura è rigida, ma punta e suola tendono a seguire molto bene il movimento dell’avampiede.Sensazioni di camminata / rollataCamminare su qualsiasi tipo di terreno è un piacere. Il sistema che supporta il tallone funziona benissimo, sia dopo ore in salita sia in discesa, anche su terreni instabili come quelli ripidi o su neve vecchia.La suola Vibram Alpine Guide ha un'ottima trazione e precisione su terreno roccioso, e l’avampiede, non molto rigido, permette di utilizzare lo scarpone praticamente in qualsiasi situazione ci si trovi davanti.Tomaia e membrana in Gore-Tex Insulated Comfort isolano benissimo i piedi mantenendoli caldi anche quando si sta per parecchie ore in mezzo alla neve.Utilizzo su terreno tecnicoSe da un lato la struttura e la suola rendono camminata e arrampicata su terreno facile un piacere, d’altra parte, se si utilizza il Salewa Ortles Ascent Mid GTX su terreno più verticale/tecnico, che sia misto o cascate di ghiaccio, il suo punto debole è la battuta con i ramponi. In queste situazioni la rigidità della parte frontale è invece assolutamente necessaria, sia per caricare sui piedi, sia poi per non stancare troppo i polpacci. Lo scarpone è predisposto per ramponi semi-automaticiVa detto che quando dico “punto debole”, non intendo criticare la costruzione dello scarpone. In effetti, il Salewa Ortles Ascent Mid GTX è ramponabile, ma solo con ramponi semiautomatici. Questo significa che evidentemente Salewa ha pensato lo scarpone per un utilizzo non prettamente tecnico ma più polivalente.Detto questo, per tutti gli altri tipi di ambienti, che siano di alta montagna in qualsiasi stagione (possono andare benissimo anche in estate se si tende ad avere sempre i piedi freddi) o roccia / neve / ghiaccio non eccessivamente tecnico, danno tanta soddisfazione e sicurezza.Calzata dei Salewa Ortles Ascent Mid GtxIl Salewa Ortles Ascent Mid GTX può essere indossato senza problemi a prescindere dalla larghezza della pianta del piede in quanto si possono usare due solette diverse (presenti nella scatola) a seconda delle proprie necessità. La lunghezza dello scarpone è molto fedele se si utilizza la tabella delle taglie di Salewa basandosi sui mondopoint (la lunghezza in cm) del proprio piede. La misura risulta perfetta, permettendo al piede di non scivolare all’interno della scarpa.Consigliati perL’utilizzo ideale del Salewa Ortles Ascent Mid GTX è il terreno di alta montagna (sia estivo che invernale) e quello invernale anche a più bassa quota. Vista la struttura non eccessivamente rigida lo sconsiglierei per alpinismo più tecnico tipo misto o cascate di ghiaccio.E’ uno scarpone comodo, caldo, che si può tenere tranquillamente per diverse ore. Perfetto per tutto quello che potremmo definire alpinismo “classico”. Se non si hanno aspirazioni da alpinismo estremo o molto tecnico, è un ottimo (e confortevole) compagno di avventure.[prezzo-link link=""https://mountainreview.it/vai/salewa-ortles-ascent-mid-gtx/""]"
13236,"K2 Dispatch 101","PremessaPer comprendere al meglio questo sci, credo sia doveroso comprendere le ""sottoculture"" che il termine scialpinismo ha iniziato a portare con sé negli ultimi anni.Se pensassimo al Dispatch 101 come sci all around per lo sci alpinismo non saremmo in grado di apprezzare le caratteristiche positive che contraddistinguono questo prodotto di K2.Più che di scialpinismo sarebbe meglio parlare di freeride o free touring, ponendo come differenza tra i due termini la scelta di attacco che andremo a montare su queste due assi.Caratteristiche tecniche dei K2 Dispatch 101Dimensioni: 123-101-112Raggio di curvatura: 26.3 @ 182Peso: 1695g @ 182Materiale: Paulownia e rinforzo in titanal[link-produttore link=""https://k2snow.com/en-it/p/k2-dispatch-101-skis-2023""]Modalità di testNonostante questo inverno povero di neve, ho cercato di testare lo sci in tutte le condizioni possibili, passando dalla neve dura e ghiacciata alla polvere, dalla crosta alle belle piste battute del Trentino.Il Dispatch 101 da me testato era lungo 175 cm, circa la mia altezza, e montava un attacchino ATK, con piastrina di regolazione della lunghezza che aggiunge qualche grammo in più. Le pelli utilizzate sono invece delle ibride BCA, molto leggere per la dimensione e senza colla.La prova è stata condotta alternando l’utilizzo di due scarponi di rigidità diverse: Scarpa Maestrale e Lupo Dalbello.La prova sul campo dei K2 Dispatch 101Come già accennato in precedenza, il K2 Dispatch 101 è votato prevalentemente al freeride e al backcountry, in ogni caso si tratta di uno sci divertente e di soddisfazione a patto di portarlo a confrontarsi con la neve giusta.il Dispatch 101 nella polvereIl peso è ottimo se relazionato alle sue dimensioni, ma sicuramente non ci troviamo in presenza di uno sci votato all’alpinismo.Nonostante i 101 mm sotto al piede, è risultato un ottimo sci nel raggio corto, quindi in spazi ristretti come boschetti o canalini. A velocità maggiori su pendii aperti necessità di una buona gamba per essere controllato al meglio.Utile tenere in mente che le caratteristiche sopra riportate sono valide se consideriamo di utilizzarlo in neve vergine e polverosa, il discorso cambia radicalmente se utilizzato su crosta o neve dura.Il rocker molto pronunciato che lo rende ottimo per quanto riguarda la galleggiabilità, in presenza di nevi difficili penalizza sensibilmente il controllo dello sci, rendendolo molto difficile da governare e richiedendo un grande sforzo per limitare le rotazioni indesiderate.I K2 Dispatch 101 in salitaCome già riportato il Dispatch 101 ha un ottimo rapporto peso / dimensioni, ricordiamoci però che se il nostro obiettivo è macinare tanti metri di dislivello, questo non è sicuramente lo sci giusto.Le inversioni e la maneggevolezza sono molto buone, non ho riscontrato criticità particolari e degne di nota.Le assi sono ben bilanciate e anche in poco spazio il Dispatch 101 è facile da girare per invertire il senso di marcia.I K2 Dispatch 101 in discesaPolvereCome già accennato in precedenza quest’inverno povero di precipitazioni non ha aiutato nel fornirci il terreno di gioco giusto per questo sci. Fortunatamente un paio di uscite nella polvere sono riuscito a scovarle e ho avuto così la possibilità di provare questo sci nel suo elemento.Sicuramente in questo tipo di neve, il Dispatch 101 dà il meglio di se stesso. La galleggiabilità è ottima e risulta estremamente facile e divertente da gestire.Si tratta in sostanza di uno sci votato alla polvere che esprime il meglio di se stesso nella neve morbida; unico appunto a tale proposito, sarebbe meglio avere qualche millimetro in più sotto al piede.Neve dura e crostaI filmati di backcountry e freeride che siamo abituati a vedere di solito non contemplano discese su crostoni e pendii ghiacciati però abitando sull’arco alpino purtroppo questo tipo di neve è abbastanza all’ordine del giorno.i Dispatch 101 su neve duraIl Dispatch 101 ha un’anima freeride molto spinta e di conseguenza non performa al meglio su questo tipo di terreno. Infatti, il rocker molto accentuato che ci permette di galleggiare e curvare velocemente nei boschetti, rende questo sci piuttosto difficile da governare.In questi terreni ho fatto davvero molta fatica a controllare lo sci, dovendo rettificare costantemente le rotazioni con un grosso lavoro di caviglie che alla lunga risulta davvero faticoso.Consigliato perIl test del Dispatch 101 ha provocato nel “me sciatore” un grosso conflitto di interessi.Da una parte ho trovato questo sci molto divertente e giocoso, in grado di sostenere dislivelli interessanti per la sua dimensione e dall’ottima prestazione nelle discese in polvere.Allo stesso tempo, quando la neve cambia, diventa difficile e non facile da governare.Consiglierei Dispatch 101 di K2 a sciatori avanzati, con una discreta tecnica di discesa e buon controllo dello sci.Se siete alla ricerca di un all-around come sci unico non credo che questa sia la scelta giusta, se invece desiderate uno sci per il freeride e il backcountry da sfoderare delle “giornate polverose” di sicuro il Dispatch 101 potrà darvi delle soddisfazioni.[prezzo-link link=""https://mountainreview.it/vai/k2-dispatch-101/""]"
13262,"ARVA Airbag Tour 25 Ultralight","Lo zaino Arva Airbag Tour 25 Ultralight Reactor rende finalmente fruibile il sistema airbag per il segmento di scialpinismo che strizza l’occhio al fast &amp; light vista la sua costruzione minimalista e il peso contenuto.Caratteristiche tecniche dell'Arva Airbag Tour 25 UltralightVolume: 25 LitriPeso: 1600 grammi (incluso il sistema Airbag)Sistema Airbag ARVA ReactorAccesso frontale allo scomparto principaleCintura in vita dotata di due ampie tasche in rete ad accesso rapidoDue passanti per piccozzeSistema portasci diagonaleCinghie rimovibili per trasportare gli sci in modalità A-Frame o in diagonale, snowboard o racchette da neveSistema Daisy Chain compatibile con porta casco ARVATasca di facile accesso per oggetti di valoreSpallacci ultraleggeri dotati di tasche elastiche per una borraccia da 500 ml o una bottiglia d'acquaPannello posteriore ultraleggero con imbottitura in schiuma ventilata rimovibileFischietto di emergenza rimovibilePassante di sicurezza gamba sinistra/destra regolabileMateriali: Poliammide riciclata 330D ROBIC REGEN tessuto leggero e altamente resistente[link-produttore link=""https://www.arva-equipment.com/en/avalanche-airbags/537-airbag-tour-25-ultralight.html""]Modalità di testLo zaino è stato testato in più giornate divise tra gite di scialpinismo, con dislivelli anche oltre i 1000 m, e giornate di freeride con gli impianti, in zone di alta montagna tra i 1700 m e i 3000 m di altitudine.Nonostante abbia studiato il sistema, in queste uscite non mi è mai capitato di azionare la leva e aprire l'airbag.La prova sul campo dell'Arva Airbag Tour 25 UltralightFitArva produce questo zaino in un’unica misura. Io sono alto 185 cm e per la mia schiena le dimensioni sono perfette. E’ stato indossato anche da persone più basse (circa 160 cm) che invece hanno trovato lo schienale troppo lungo.Carico dello zaino e gestione degli spaziLo zaino Arva Airbag Tour 25 Ultralight ha un unico scomparto, dove è presente l’airbag e due elastici per tenere ben saldi la sonda e il manico della pala. La benna della pala non ha invece un posto specifico e va tenuta libera all’interno di questo scomparto principale. I 25 litri dichiarati da Arva, in questo modo, risultano un pò risicati nel caso in cui si abbia bisogno di portare con sé dell'attrezzatura ulteriore (oltre a eventuali giacche, guanti, ecc) come, ad esempio, imbrago, ramponi, e qualche moschettone con cordini. In caso di emergenza valanga, in cui la velocità di esecuzione delle manovre di soccorso è cruciale, i due elastici che tengono ben saldi pala e sonda allo schienale rendono la loro fruizione macchinosa e non proprio facile, nel senso che possono far perdere del tempo prezioso in quanto la parte che contiene l'airbag tende a bloccare la fuoriuscita dei pezzi in questione.Interno zaino con pala e sondaSono invece comodissime le due tasche laterali sulla cintura, uno con zip e l’altro senza, dove si possono tenere barrette/gel, guanti, ma anche le pelli nel caso in cui non siano molto ingombranti.Tasca apertaTasca con zipPer chi preferisce avere una soft flask a portata di mano senza dover togliere lo zaino, è presente una comoda tasca per la stessa su uno dei due spallacci.Tasca per flask e fischiettoLo zaino in salitaSe non ci fosse l’airbag al suo interno, lo zaino potrebbe tranquillamente sembrare fatto per una gara di ultra-trail, dalla costruzione alla sensazione che si ha quando lo si tiene addosso.Lo schienale è altamente traspirante e molto stabile se si regolano bene spallacci e cintura. Sembra davvero di non averlo addosso. Dettaglio schienaleGli stessi spallacci sono fatti con un materiale leggero e traspirante, senza risultare fastidiosi (cosa che spesso succede su alcuni zaini con spallacci leggeri) anche dopo diverse ore di salita. Le tasche laterali danno la possibilità di avere sotto mano tutto il necessario durante la salita, così come il porta soft-flask, rendendo così possibile il non doversi mai togliere lo zaino.Lo zaino in discesaCosì come per la salita, in discesa sembra quasi di non aver nulla sulla schiena. Il passante di sicurezza è davvero minimale e non lo si sente affatto.Dettaglio chiusura e passante di sicurezzaLa leva per l’apertura dell’airbag, una volta sbloccata (meccanismo molto facile) è facilmente raggiungibile in caso di emergenza.In conclusioneUno zaino che fa della leggerezza il suo punto forte. Unico neo la mancanza di uno scomparto separato per pala e sonda, che avrebbero reso le manovre di soccorso più veloci rispetto a come è stato pensato. Per il target “fast and light touring” è perfetto.Consigliato perScialpinisti esigenti per quanto riguarda il peso della propria attrezzatura, ma anche per quelli che hanno sempre visto i sistemi Airbag come troppo pesanti. Con l'Arva Airbag Tour non c’è più la scusa per non portare uno zaino airbag con sé ad ogni gita. Vista la compattezza può andare benissimo anche per giornate di freeride con gli impianti. E' comunque uno zaino pensato per gite sci alpinistiche in giornata, dove non è necessario portare attrezzatura extra o materiale alpinistico.[prezzo-link link=""https://mountainreview.it/vai/arva-airbag-tour-25-ultralight/""]"
13328,"Ternua Elbrus Pt","PremessaI pantaloni Ternua Elbrus Pt sono un capo d’abbigliamento ideale per le attività invernali come l’alpinismo e lo scialpinismo. Questo prodotto possiede tutte le caratteristiche richieste dall’abbigliamento invernale per l’alta montagna: termicità, idrorepellenza, elasticità e resistenza all’usura. Oltre alla qualità dei materiali, la casa produttrice spagnola ha deciso di puntare su una forte impronta green.Caratteristiche tecniche dei Ternua Elbrus PtTessuto Shellstrech ProwoolFilato sintetico proveniente da reti da pesca riciclateIdrorepellenti, senza uso di PFCZip di aerazione lateraliCerniere sulle caviglieRegolazione cintura con velcroCertificazione BluesignPeso: 430 g[link-produttore link=""https://www.ternua.com/es/pantalon-elbrus-pt-m-1273892-6263.html""]Modalità di testHo testato gli Elbrus nei primi mesi invernali. Principalmente ho avuto modo di usarli nel corso di gite di scialpinismo, così da poterne valutare traspirabilità e idrorepellenza. In seguito li ho testati in una freddissima giornata su cascate di ghiaccio, con temperature sempre sotto i -10C°. Infine li ho potuti utilizzare durante giornate in falesie di Dry Tooling, con lungo avvicinamento sotto la pioggia.La prova sul campo dei Ternua Elbrus PtMembrana Shellstrecht ProwoolUno degli aspetti più interessanti di questo pantalone è il mix di tessuti utilizzati per la sua costruzione.Internamente, a contatto con la pelle, c’è la lana merino (30%) che conferisce al capo ottima termicità. Ho potuto apprezzare a pieno questo aspetto durante l’uscita su cascate e le uscite in falesie di Dry Tooling. I pantaloni sono caldi e insieme alla calzamaglia possono essere usati anche con temperature estremamente fredde.Dettaglio del tessuto interno in lana.Esternamente il tessuto sintetico, ricavato da reti da pesca riciclate, è mixato ad elastene.Resistenza all’usura ed elasticità rendono questi pantaloni ideali per tutte le attività alpinistiche invernali.L’impermeabilità della membrana, ottenuto senza l’uso di PFC (perfluorocarburi), si è rivelata ottima soprattutto nel lungo avvicinamento sotto la pioggia.RegolazioneI Ternua Elbrus Pt possono essere regolati rapidamente in vita mediante una cintura a velcro. Mancando l’elastico in vita, come per altri modelli similari sul mercato, la regolazione può risultare non perfetta. Non aspettatevi di poterli stringere oltre a quanto consentito dai due velcri.Sono comunque presenti 3 passanti per poter abbinare una cintura.Regolazione a velcro, passanti per cintura e tasca.I due bottoni di chiusura sono solidi e funzionali. In ogni caso, la vestibilità regular fa il suo lavoro. Il design ergonomico agevola movimenti fluidi su qualsiasi terreno.Al fine di una regolazione ottimale sono poi presenti due cerniere sulle caviglie per aumentare o diminuire la dimensione sugli scarponi. Questo particolare è stato utile durante le gite di scialpinismo, dove è richiesta maggiore dimensione a causa degli scarponi da sci.Regolazione caviglia.TascheSono presenti soltanto due tasche laterali, abbinate a due cerniere traspiranti sulle cosce che ho tenuto quasi sempre aperte, a dimostrazione dell’ottima termicità di questo capo.Manca forse una tasca per poter inserire il cellulare durante l’arrampicata. Infatti, come spesso accade, le tasche per il materiale non sono abbastanza profonde e cadono in linea ai cosciali dell’imbrago.Tasca di aerazione.Resistenza e protezione dei Ternua Elbrus PtUno degli aspetti più interessanti dei Ternua Elbrus Pt è a mio parere il tessuto antiabrasivo in poliammide sul sedere e nelle zone delle caviglie che possono facilmente essere toccate dai ramponi.È un aspetto importante per dei pantaloni d’alpinismo invernale, facilmente danneggiabili durante la scalata di misto o le camminate su ghiaccio.Tessuto di rinforzo sui glutei.Ginocchia rinforzate.SostenibilitàQualche parola va spesa anche sull'impegno di Ternua nel riuso di materiali per creare tessuti nuovi. In particolare, gli Elbrus sono stati insigniti della certificazione Bluesign che testimonia il rispetto dei più alti standard in termini di ambiente e impegno per le generazioni future.Oltre al già accennato utilizzo delle reti da pesca nella costruzione, Ternua ricicla altre materie plastiche, come le bottiglie, per dare vita ai propri capi. Qui il dettaglio del progetto per chiunque sia interessato ad approfondire.VestibilitàIl taglio di questi pantaloni è decisamente slim. Sono alto 1.80 cm e peso 70 kg; la taglia M veste aderente.La percentuale di elastene presente nel tessuto sintetico rende comunque il capo funzionale laddove sia richiesta libertà di movimento, come durante la scalata.Consigliati perConsiglio i Ternua Elbrus Pt per chi cerca un pantalone adatto a tutte le attività invernali in montagna. Che si pratichi alpinismo o scialpinismo, questi pantaloni rispondono bene a tutte le situazioni garantendo termicità, idrorepellenza e un’elevata resistenza all’usura. Per questi motivi probabilmente li userò anche nella stagione primaverile sulle prime via di roccia in ambiente.Se abbinati ad una calzamaglia possono essere usati anche con temperature estremamente fredde come sulle scalate di ghiaccio.Li consiglio in primo luogo per le loro caratteristiche tecniche descritte nella recensione, ma anche per il valore del progetto ambientale che sta dietro al riciclo di materie plastiche.[prezzo-link link=""https://mountainreview.it/vai/ternua-elbrus-pt/""]"
13387,"Plum Pika","PremessaI Plum PIka sono attacchi da scialpinismo dal design un po' retrò, che ai più vecchi ricorderà i loro primi Dynafit TLT.Plum, con i Pika, vuole offrire degli attacchi leggeri ma con tutte le possibili regolazioni necessarie per lo scialpinista moderno.Caratteristiche tecniche dei Plum PikaPeso 280 g al singolo attacco (punta + talloniera)Talloniera: corsa regolabile su 20 mmTalloniera: regolazione dello sgancio frontale e laterale da 4 a 10 DINPredisposizione per ski-stopperPuntale: sede per rampantDue regolazioni dell’altezza dell’alzatacco: 0 e 50 mm[link-produttore link=""https://www.fixation-plum.com/en/our-bindings/9764-pika.html""]PesoIl peso di questi attacchi è nella media degli attacchi leggeri. Ad esempio sia ATK crest 10 che Dynafit Blacklight fanno 280 g. Non siamo ai livelli degli attacchi gara ma si dimostrano subito ottimi sulla carta per risalite veloci e speed touring.PuntaleIl puntale è molto essenziale: viene fissato allo sci con quattro viti. Sul puntale è già predisposto l'alloggiamento del rampant. Le misure disponibili dei rampant Plum sono: 80, 90, 100 e 110 mm.Il puntale ha solo due posizioni di blocco: quella di discesa e quella di salita.Il puntale deve il suo funzionamento a 4 molle che chiudono i pin sull'inserto dynafit dello scarpone. Esteticamente tutto risulta nudo, tutto è in vista. Non ci sono regolazioni ulteriori della compressione delle molle.La talloniera dei Plum PikaLa talloniera ricorda i TLT che tutti hanno avuto o hanno visto sugli sci dei propri amici scialpinisti di lungo corso.La talloniera ha una regolazione per lo sgancio frontale e laterale da 4 a 10 DIN. La forza di sgancio non è altissima, questo limita l'utilizzo dell'attacco per gli sciatori più pesanti (over 70 kg direi). La talloniera è alloggiata su una slitta con corsa di 20 mm (che permette di coprire 3 taglie di scarponi secondo Plum). La slitta di regolazione è di costruzione economica: al posto della più comune vite senza fine che consente una regolazione precisa della posizione della talloniera, qui troviamo due viti normali. Si svitano, si muove la slitta e si stringe di nuovo. La precisione di regolazione è inferiore.Notare la vite per muovere la talloniera lungo la slitta.La talloniera ha un alzatacco che permette di regolare l'altezza su due diversi livelli: 0 e 50 mm.Ski-stopperSu questi attacchi gli ski-stopper sono disponibili a parte.Modalità di testHo montato i Plum Pika sui miei Black Crows Ova Freebird. Per ora non ho montato gli ski-stopper ma lo consiglio vivamente, vista anche la leggerezza degli Ova. Quando si sganciano gli sci dagli scarponi almeno non si rischia che scivolino via. Come scarponi uso Tecnica Zero G Pro.Chi mi ha montato gli attacchi li ha regolati così: frontale 7 DIN e laterale 5 DIN. Mai avuto nessun problema, ma ho soprattutto sciato su nevi facili e in pista. Per il mio peso 63 kg e il mio modo di sciare direi che aumenterò verso 7 DIN entrambe le regolazioni.La prova sul campo dei Plum PikaI Plum Pika in salitaL'inserimento dello scarpone nel puntale non è difficile ma necessita di un po' di attenzione (ci sono attacchi più immediati da questo punto di vista). Quello che mi piace è che si hanno solo due posizioni: leva su per la salita, leva giù per la discesa. Molto immediato e facile da controllare.La talloniera tradizionale soffre dell'atavico problema di questo tipo di torrette. A causa delle vibrazioni della salita, con l'alzatacco inserito, si ruota e si porta in posizione discesa. Quindi a un certo punto ti trovi agganciato. Sei perciò obbligato a sganciare il puntale e a rimettere lo sci. Questo mi è successo circa sei volte in una ventina di salite, sempre usando l'alzatacco. Con talloniera posizionata a zero rialzo la torretta non si è mai girata.Notare che la torretta si è ruotata in posizione di discesa.Fintanto che capita sul piano è tutto tranquillo, ma se succede sul ripido o con neve che sprofonda è davvero un problema.I Plum Pika in discesaIn discesa, questi attacchi fanno il loro dovere. Mai nessun comportamento anomalo, mai nessuna strana apertura improvvisa in dossi. Mi è mancato provarli su nevi super dure o sul ripido saltato. Ma per ora ho riscontrato un buon feeling di affidabilità e sicurezza.Consigliati perConsiglio questo attacco per tutti gli scialpinisti affezionati ai loro primo “attacchino” con cui hanno iniziato ad andare fuori pista. Versione moderna, alleggerita e migliorata con più regolazioni e maggiore facilità d’uso. Ma con ancora qualche problema in salita, quando a volte la talloniera ruota in posizione di discesa, agganciando lo scarpone.Ottima scelta per chi inizia a sciare e pesa poco visto che la forza massimo di sgancio è 10 DIN. Non lo consiglierei a sciatori pesanti e con stile di discesa aggressivo.Peccato non sia disponibile lo ski-stopper nel kit, ma sia venduto solo a parte.[prezzo-link prezzo=""449""]"
13472,"Vaude Valdassa Hybrid","PremessaLa giacca Valdassa Hybrid di Vaude è una giacca ibrida pensata per lo scialpinismo e per l’alpinismo invernale prodotta quasi interamente con materiale riciclato. La costruzione ibrida (Storm Fleece e Primaloft®) è stata ideata da Vaude per offrire una giacca termica e traspirante nelle attività dinamiche in periodo invernale.Caratteristiche tecniche della Vaude Valdassa HybridTessuto principale: 100% Polyamide (di cui 53% riciclato)Imbottitura: 100% poliestere (riciclato)Isolamento PrimaLoft® Silver 100% Eco 40 g/m²Certificazioni: Green Shape, Grüner Knopf (Green Button), Fair Wear, Climate-neutral product2 tasche frontali con cernieraPeso: 353g (taglia M)Lunghezza: 65 cm (misurati dal bordo inferiore alla spalla)[link-produttore link=""https://www.vaude.com/en-INT/Women/Clothing/Jackets/34725/Valdassa-Hybrid-outdoor-jacket-women-s?number=425172600340""]A differenza di quello che viene dichiarato sul sito, le maniche non sono dotate del foro per il pollice. Sul davanti sono presenti due tasche ampie per tenere le cose che si vogliono raggiungere velocemente. Il collo della giacca è alto, arrivando a coprire il mento ed il cappuccio è aderente alla testa.Le maniche della Vaude Valdassa Hybrid.Il collo è alto e il cappuccio aderente.Da apprezzare che la giacca Vaude Valdassa Hybrid è realizzata principalmente con materiale riciclato, come reti da pesca, tappeti e bottiglie. La giacca è inoltre caratterizzata dalla certificazione carbon neutral, che indica che le emissioni generate dalla produzione di tale capo sono state compensate con azioni volte a ridurre lo sviluppo di CO2.Sul sito di Vaude è inoltre possibile vedere lo stabilimento estero nel quale è stato prodotto il capo: la giacca Valdassa è stata prodotta in Vietnam nello stabilimento di My Hao Town, Hung Yen.Modalità di testHo provato la giacca Vaude Valdassa Hybrid quest’inverno, principalmente per uscite di scialpinismo a quote comprese tra i 1000 ed i 3000 m. L’ho testata sia in condizioni di bel tempo sia sotto pesanti nevicate, con temperature comprese tra -10 e 10°. Ho utilizzato la Vaude Valdassa come strato esterno durante le risalite e sotto a piumini più pesanti durante le discese. La giacca è stata anche testata per uscite di alpinismo invernale.La prova sul campo della Vaude Valdassa HybridPrime impressioniHo trovato la giacca Vaude Valdassa Hybrid un capo confortevole e caldo da utilizzare soprattutto durante le risalite con gli sci o a piedi. Il sottile strato in Primaloft permette di rimanere al caldo mentre le maniche e la schiena sono coperte da materiale più leggero e traspirante, che facilita i movimenti e ti lascia asciutto per lungo tempo.Utilizzandola in ambiente ho però notato che le cerniere delle tasche si inceppano facilmente. L’interno della tasca è realizzato in tessuto molto morbido e questo si incastra facilmente all’interno della cerniera bloccandone il funzionamento. Questo succede quasi esclusivamente con le cerniere delle tasche laterali mentre la cerniera di chiusura della giacca ha sempre funzionato bene.La cerniera delle tasche laterali tende ad incepparsi.Impermeabilità della Vaude Valdassa HybridLa giacca Vaude Valdassa Hybrid ha una buona resistenza all’acqua soprattutto sulle maniche e nelle zone realizzate con lo Storm Fleece. Invece nella parte anteriore, realizzata in Primaloft, la resistenza all’acqua non è ottimale. Sotto una pesante nevicata mi sono trovata ad avere la giacca bagnata sul davanti dopo poco tempo, mentre sulle maniche la neve che si scioglieva scivolava via.Differenza d’impermeabilità tra la zona realizzata in Storm Fleece (parte nera) e la zona imbottita Primaloft (parte rosa).Protezione dal ventoLa protezione dal vento in generale è buona: i polsini stretti da un elastico ed il collo alto non permettono al vento di entrare. Tuttavia, non essendo dotata di alcuna regolazione nella parte inferiore, nelle giornate più fredde, l’aria entra dal basso raffreddando il corpo.Durabilità e comprimibilitàDa notare che dopo due mesi di utilizzo la zona realizzata in Primaloft risulta leggermente consumata. Si vede qualche piccola fuoriuscita dell’imbottitura e qualche cucitura risulta leggermente danneggiata.Infine, la giacca è facilmente comprimibile nello zaino grazie ai materiali leggeri e all’imbottitura sottile della parte anteriore.Giacca Vaude Valdassa Hybrid compressa in una delle maniche.Vestibilità della Vaude Valdassa HybridNonostante il taglio femminile la giacca non ha un taglio aderente e risulta abbastanza larga soprattutto sui fianchi.Io sono alta 1.65 m, ho scelto la taglia M, che mi risulta giusta come lunghezza sui fianchi e sulle braccia. La giacca inoltre non tira a livello delle spalle. Per la scelta della taglia, non ho controllato la tabella delle misure indicate sul sito, ma mi sono basata sulla taglia che generalmente utilizzo con capi di altre marche.Con il senno di poi, controllando la tabella delle taglie, mi sarebbe andata bene anche una Small e questo sottolinea la vestibilità leggermente larga del capo.Consigliata perConsiglio la giacca Vaude Valdassa Hybrid a tutte le sciatrici o le atlete che cercano un capo confortevole e protettivo da utilizzare durante le risalite con gli sci o a piedi.Data la sua leggerezza e la possibilità di infilarlo facilmente in uno zaino la giacca è un ottimo capo da portare sempre con sé. Essendo un capo delicato lo sconsiglio per attività in cui sono previsti sfregamenti, ad esempio, su roccia.Infine, grazie all’utilizzo di materiali riciclati, la giacca Valdassa Hybrid è una scelta ideale per chi cerca di ridurre l’impatto ambientale dei propri acquisti.[prezzo-link link=""https://mountainreview.it/vai/vaude-valdassa-hybrid/""]"
13550,"Devold Expedition Merino 235","Long Johns e Shirt Devold Expedition Merino 235 sono concepiti per utilizzo tecnico e prolungato in ambienti estremi. Vengono consigliati dalla casa produttrice come primo strato per le spedizioni polari e per la pratica dello sci.Caratteristiche tecniche del Devold Expedition Merino 235Peso del tessuto al metro quadro: 235 gMateriale interno: 100% lana MerinoMateriale esterno: 90% lana Merino con trattamento Aquaduct, 10% polyamideSpessore fibra: esterno 20,5 micron, interno 18,7 micronColorazione: INK [link-produttore link=""https://www.devold.com/en-gb/expedition-man-long-johns-wfly2/?color=284A""] Long johns[link-produttore link=""https://www.devold.com/en-gb/expedition-man-shirt2/?color=422A""] ShirtModalità di testHo effettuato due uscite di carattere escursionistico invernale ed una terza di sci di fondo, selezionando zone particolarmente fredde ed esposte a nord. Le temperature trovate andavano dai 3 ai -15 gradi. L'impatto aerobico delle attività è variato dall'intenso al blando. Benché i capi siano venduti singolarmente, ho sempre utilizzato sia il long johns che la shirt considerandoli come unico primo strato.La prova sul campo del Devold Expedition Merino 235Prime impressionill completo Devold Expedition Merino 235 mi ha colpito immediatamente in positivo. Partiamo dal packaging: non esiste. Le istruzioni di lavaggio ed il codice di tracciabilità delle materie prime sono stampate all’interno dei capi. Un atto concreto contro lo spreco.Etichetta interna con codici di tracciamentoAppena presa in mano sono rimasto stupito del peso degli articoli: maggiore di quanto ti aspetteresti. Questo trasmette immediatamente quella sensazione di robustezza, di calore extra che nelle uscite più fredde farà la differenza. Rispetto agli standard estetici a cui il mercato moderno ci ha abituato la colorazione appare forse un po' banale. Mi viene da dedurre il modus operandi della storica casa produttrice Norvegese: arrosto, non fumo. La colorazione poco estrosa non passerà mai di moda, consegnando così agli acquirenti un capo senza tempo che si indosserà sempre volentieri. Probabilmente se sviluppassero fantasie più elaborate attirerebbero maggiori attenzioni, ma questo non sembra far parte del DNA della casa Norrena. La selezione delle materie prime è assolutamente curata: si può scoprire la provenienza della lana di ogni capo. Il trattamento etico e senza crudeltà degli animali allevati è inoltre garantito.Trama del tessuto esternoCalore e traspirabilitàAll’uso i capi risultano caldi, senza mai essere esagerati. Mi è capitato di indossarli in casa con 19 gradi e stare in comfort ed avere la stessa sensazione a -10. Intorno ai -5 mi è capitato di togliere pile e pantaloni in softshell, rimanendo con la sola termica Devold: non sentivo freddo con attività fisica moderata. Trovo che abbia una traspirabilità eccezionale: la tecnologia utilizzata trasporta subito il sudore verso l’esterno e permette al capo di asciugare molto rapidamente. Questo è essenziale per evitare di rimanere bagnati abbassando quindi la nostra temperatura corporea: non mi è mai capitato di percepire il capo bagnato nè durante nè dopo l’uscita.Una caratteristica della lana è di tenere caldo anche da bagnataL’asciugatura è assolutamente rapida. Anche durante la sessione di sci di fondo non mi sono mai trovato sudato quando si procedeva in salita né infreddolito in discesa e nei tratti in ombra. Trovo che questi due capi siano davvero eccezionali, diventeranno sicuramente i miei compagni di avventure invernali, a prescindere dalla meta o dall’attività.Costruzione e dettagli del Devold Expedition MerinoIl Long John e la Shirt Expedition Merino 235 di Devold hanno una costruzione analoga: sono costituiti da un doppio strato. A contatto con la pelle troviamo lana Merinos al 100% proveniente da allevamenti Neozelandesi, mentre all’esterno troviamo lana Merinos proveniente dall’Uruguay al 90%, per il restante 10% poliammide che donerà maggiore robustezza all’azione meccanica, evitando l’effetto pilling. Lo strato esterno ha un particolare trattamento chiamato Aquaduct, utile proprio per allontanare l’umidità che produciamo, per poi permetterle di evaporare più in fretta.La lana ha naturalmente proprietà antibatteriche, quindi è improbabile che questi capi abbiano cattivo odore anche dopo intense e prolungate sessioni di utilizzo. Dopo i miei test i capi non avevano assolutamente nessun odore particolare. Completano i due capi la classica feritoia per l’uomo nel Long John, e i polsini lunghi con varco per il pollice nella maglia. Entrambe lavorano molto bene e risultano molto comodi all’utilizzo.LavaggioDevold consiglia di lavare questo capo in lavatrice a 40 gradi con programma specifico abbinato ad un detersivo per lana. Seguendo queste istruzioni ho ottenuto risultati eccellenti. Nessun restringimento del capo, che appare come nuovo.VestibilitàIndosso il Long Johns e la Shirt e scopro una vestibilità decisamente generosa. Sono alto 1,84 m per 87 chili ed ho testato una taglia L di entrambi i capi. Utilizzandoli mi sono trovato perfettamente con la Shirt, un po' meno bene con il&nbsp; Long Johns che risulta un po' calante in vita per via dell’elastico abbondante. Non un dramma, in ogni caso. I capi mi hanno sempre lasciato coperto e al caldo. La comodità e il naturale effetto antibatterico della lana rendono questi capi ideali per essere portati a lungo (anche giorni: è un capo da spedizione polare) o durante le attività fisiche con movimenti articolati. Il capo non costringerà e non renderà impacciati nei movimenti, semplicemente riscalderà.Consigliato perTrovo il completo Long John e Shirt Devold Expedition Merino 235 molto versatile in quanto non risulta mai eccessivamente caldo, quindi saprà assecondare le necessità di una vasta cerchia di frequentatori dell’outdoor. Consiglierei questi capi a chiunque frequenti la montagna d’inverno (e più in generale luoghi freddi, magari anche per lavoro). La grande traspirabilità ed i tempi di asciugatura rapidi rendono questo completo ideale anche per le attività più aerobiche.Alpinismo invernale, sci, snowboard, scialpinismo, cascate di ghiaccio, chi più ne ha più ne metta. Sono certo che l'intimpo di Devold gestirà perfettamente ogni situazione,&nbsp;mantenendo asciutti e al caldo, ma soprattutto soddisfatti dell’acquisto. Per me è un capo per cui vale il detto “compra bene e piangi una volta sola”. Consigliatissimo.[prezzo-link]"
13603,"Bca Bc Link 2.0","PremessaLa BCA BC Link 2.0 è un sistema radio indicato per l’uso in outdoor, da utilizzare fra due o più componenti del gruppo. Una radio di nuova generazione con 0,5 Watt di potenza e omologata per l’utilizzo in EU che non richiede permessi speciali. Viene fornita con batteria agli ioni di litio ricaricabile incorporata, un cavo che connette l’unità di base ed un microfono smart.Considerazioni sull'utilizzoLa comunicazione all’interno di un gruppo di due o più persone che si trovano in outdoor può essere talvolta un fattore critico. Non sempre infatti la comprensione a voce, o via telefono, può essere possibile e vi sono situazioni dove essere connessi permette di gestire al meglio emergenze o bisogni: arrampicatori su tiri lunghi che devono parlarsi, un capogruppo che va in avanscoperta sugli sci, un'operazione di recupero da crepaccio oppure un semplice tour in MTB o in skialp dove anche solo due persone potrebbero essere distanziate ma bisognose di stare in contatto. Ecco che, nell’ambito delle radio a disposizione per l’utenza che non richiede permessi speciali, la BC Link™ Two-Way Radio 2.0 si distingue per caratteristiche molto valide per l’outdoor.Video di presentazione e FAQCaratteristiche Tecniche della BCA BC Link 2.0Microfono smart multifunzioneSelezione di 6 canali preimpostati e codici privacy sul microfonoPortata di utilizzo dichiarata: 9,5 km a vistaPossibilità di impostare canali personalizzatiFrequenze compatibili con le radio PMR446 europeeComando push to talk adatto ai guantiControllo del volume sul microfonoPotenza 0,5 WattBatterie ricaricabili al litio nel corpo radio, 2300mAhRicarica con alimentatore e ingresso micro usbCollegamento corpo radio e microfono con cavo a mollaProtezione dall’acqua secondo gli standard IP56Peso 312 g (la singola unità)Approvata per l’uso in EU, UK e Norvegia[link-produttore link=""https://backcountryaccess.com/en-it/p/bc-link-two-way-radio-2-0-eu""]Modalità di testHo utilizzato, con la compagna di gita, due BCA BC Link 2.0 in varie giornate di scialpinismo. In alcune situazioni erano presenti nevicate e forte vento. Ho alloggiato il corpo radio all'interno dello zaino, collegando il microfono con il cavo in gomma in dotazione ed agganciandolo in prevalenza sullo spallaccio sinistro dello zaino, essendo io destrorso.La prova sul campo della BCA BC Link 2.0DesignQuello che appare subito evidente per la BCA BC Link 2.0 è che non si tratta di una normale radio dove i setting sono operati solo sul corpo radio, ma di un sistema combinato con il corpo radio ricetrasmittente ed il microfono smart dove si svolgono le operazioni più regolari. L’operatività del sistema avviene unicamente quando i due elementi vengono collegati tramite il cavo dedicato, allungabile fino ad 1 metro circa. Questo sistema permette di mantenere il corpo radio, più pesante, all’interno dello zaino o di una tasca, e di operare in modo agevole sul microfono per tutte le operazioni, anche di accensione e spegnimento.La radio BCA BC Link 2.0 con il kit di ricarica USB.Il corpo radio e il microfono smart collegati.I materiali esterni sono di plastica robusta ed antigraffio, lo schermo sulla radio è minimale ma illuminato e solitamente non è necessario consultarlo, data la presenza dei selettori di funzionamento sul microfono. Il peso della BCA BC Link 2.0 è tutto sommato contenuto (321 g.), simile a quello di un ARTVA, e a differenza di radio all-in-one in questo caso è comodo avere una parte del peso - la radio - nello zaino e solo il microfono sullo spallaccio.Il microfono smart della BCA BC Link 2.0Il microfono è il vero centro di comando e di utilizzo della radio con due selettori molto intuitivi, un pulsante push to talk e due indicatori di stato batteria e di ricezione-trasmissione. Comprende anche un altoparlante, in modo che ascolto e trasmissione avvengano solo da questo oggetto.Il microfono smart si collega al corpo radio grazie al cavo a molla molto solido ed è dotato di una generosa clip per agganciare il microfono stesso sui punti di maggior comodità come lo spallaccio dello zaino o il bavero della giacca. Ho potuto verificare che in caso di neve sia il microfono, sia il corpo radio, sono impermeabili. Più precisamente rispettano lo standard IP56 il che significa: protezione contro la polvere tale da non interferire con il funzionamento del dispositivo, depressione atmosferica 200 mm colonna d’acqua e flusso d’aria pari a 80 volte il volume della custodia.I selettori e gli indicatori del microfonoIl selettore canali permette di selezionare 6 canali preimpostati, con relativi sotto canali di privacy, in modo che il gruppo possa facilmente selezionare lo stesso canale identificato da una lettera. Ha, inoltre, un sistema a blocco che lo protegge dal cambio di canale involontario.Il selettore on-off permette di accendere e spegnere la radio dal microfono stesso, a tutto vantaggio della comodità, e gestisce il volume dell’altoparlante su tre livelli.I due selettori con cui è possibile selezionare i canali preimpostati e regolare il volume.Gli indicatori batteria e TX-RX (trasmissione - ricezione) presenti sul microfono, oltre che sul corpo radio, permettono di monitorare le funzionalità base della radio: segnale verde per batteria carica e segnale di funzionamento quando si trasmette o si riceve.È possibile collegare al microfono un auricolare aggiuntivo e opzionale, tramite un jack protetto da un solido tappo in gomma, così che le comunicazioni possano avvenire anche in quelle situazioni dove si richiede privacy o per non disturbare persone vicine.Il collegamento microfono-radioA differenza delle radio amatoriali tutte in uno, la BCA BC Link 2.0 è composta da due unità collegate da un cavo in gomma ed estensibile. Il cavo è solidale con il microfono e si collega al corpo radio tramite una spina con dei pin. Tale spina viene bloccata al corpo radio con una vite molto robusta. L’aggancio, se ben eseguito, rende indissolubile il cavo dal corpo radio permettendo così al collegamento di funzionare sempre anche con la radio in fondo allo zaino e con il cavo teso.La spina con i pin e la vita permette un collegamento saldo tra le due unità.Il corpo radio della BCA BC Link 2.0La BCA BC Link 2.0 è una radio solida, l’antenna si identifica per il colore giallo così come i comandi della radio stessa. È dotata, come il microfono, di una robusta clip posteriore che permette di agganciare la radio ove utile: una tasca interna o la cintura dello zaino, una tasca interna della giacca o qualsivoglia punto di attacco.Sul fondo del corpo radio è presente l’attacco della presa micro USB, ben protetto da un tappo in gomma. Il selettore multifunzione centrale serve unicamente per dei setting di dettaglio, e non per l’operatività base che è demandata al microfono smart.Tramite i comandi sul corpo radio è possibile: impostare il lucchetto per inibire i pulsanti, selezionare in modalità on-off gli avvisatori acustici e personalizzare le frequenze ed i privacy code in modo che tutto il gruppo si trovi sulla stessa frequenza di operatività. Inoltre, il visore indica in modo più puntuale, rispetto al microfono, lo stato della batteria.La sensibilità del microfono e dell'altoparlanteHo trovato il microfono correttamente sensibile alle trasmissioni se portato vicino alla bocca, cosa che è abbastanza normale per queste apparecchiature. La trasmissione non richiede di scandire in modo particolare le parole, è quindi possibile parlare in modo naturale senza dover alzare il tono di voce.Parallelamente, quando in ricezione, l’altoparlante riproduce un suono chiaro e senza distorsioni con la possibilità di selezionare il volume su tre livelli.La prova raggio di portataUn apparato di comunicazione come questo si presta a vari usi. Lo si potrebbe pensare anche su un campo di gara dove il personale di controllo e di assistenza deve stare collegato in gruppo. In queste situazioni, una distanza medio lunga è considerabile in circa 3km. Pensiamo infatti alla pista Stelvio di Bormio che è lunga 3,3 km. In condizioni di gita di scialpinismo o di mountain bike i componenti del gruppo sono ancora più ravvicinati.Personalmente, ho mantenuto una buona comunicazione in campo aperto a distanza di un paio di chilometri e non ho avuto bisogno, per il tipo di utilizzo, di testare la comunicazione a livello radio amatoriale. La scheda tecnica della BCA, molto precisa, indica un range di comunicazione standard in campo aperto di circa 10 km chiaramente in condizioni di campo libero. Ostacoli, interferenze esterne e condizioni meteo non favorevoli possono infatti condizionare la trasmissione radio e quindi, talvolta, è opportuno spostarsi di qualche decina di metri per trovare le condizioni ideali.Durata batteria della BCA BC Link 2.0A livello nominale la batteria in litio di 2300 mAh viene indicata con una durata di 40h in stand-by e 8h in comunicazione. Nell’ambito dei test condotti ho utilizzato due radio in quattro uscite di skialp medio lunghe, lasciandole accese per circa 6h alla volta, e parlando all’occorrenza. Ho perciò utilizzato le radio per circa la metà del tempo indicato come durata massima, senza bisogno di ricaricarle, tranne per la prima volta.Quindi, la BCA BC Link 2.0 si presta bene per escursioni di più giorni arrivando a coprire le esigenze fino a 5-6 giorni per circa 6-7 h al giorno. Una durata di tutto rispetto che aggiunge sicurezza in più.Consigliata perConsiglio le BCA BC Link 2.0 per chi necessita una comunicazione chiara, immediata e senza distorsioni con i compagni nelle proprie escursioni di scialpinismo e non solo. Perfetta per gestire anche le operazioni di soccorso o di ricerca dispersi, stare in comunicazione fra il primo ed il secondo di cordata in caso di lunghezze di corda considerevoli, avere la possibilità di ritrovare velocemente i compagni se ci si ferma in MTB per una necessità etc.L’uso delle BCA BC Link 2.0, grazie ad un sistema molto funzionale e solido, con un microfono smart che permette di essere subito a portata di mano, aggiunge non solo sicurezza all’occorrenza, ma anche un certo piacere ed utilità nel condividere informazioni e nello stare in contatto.[prezzo-link link=""https://mountainreview.it/vai/bca-bc-link-2-0/""]"
13722,"Scott Explorair Hybrid LT","La Scott Explorair Hybrid LT è una giacca realizzata con tessuto elastico, idrorepellente (10000 mm) e antivento. La zona della schiena è costruita con un materiale più traspirante. È stata progettata per attività invernali ad elevata intensità, dallo scialpinismo al trail running.Caratteristiche tecniche della Scott Explorair Hybrid LTPeso misurato: 329g (taglia S)Tessuti: 3 layer DRYOsphere interno (2 layer sulla schiena) e DRYOzone DWR esternoTrattamento idrorepellente privo di PFC (perfluorocarburi)Impermeabilità: 10.000mm colonne d’acquaTraspirabilità: 10.000g/mq/24hPeso: 329 gr (taglia L)Dettagli funzionali: inserti elastici su polsini e orlo, cappuccio regolabile, tasche per mani con cerniera[link-produttore link=""https://www.scott-sports.com/it/it/product/scott-explorair-hybrid-lt-men-s-jacket/""]Modalità di testHo utilizzato la giacca Scott Explorair Hybrid LT per una decina di uscite scialpinistiche nel periodo gennaio/febbraio. Le condizioni meteorologiche incontrate sono state caratterizzate spesso da venti intensi in quota e temperature rigide (fino a -15 °C). Ho utilizzato la giacca anche durante una fitta nevicata, anch’essa accompagnata da forte vento. Infine ho testato la giacca anche per due uscite di trail running invernale.La prova sul campo della Scott Explorair Hybrid LTImpressioni generaliL’elasticità del tessuto utilizzato per la costruzione di questa giacca è stata la caratteristica che mi ha colpito al primo contatto. Inoltre ho percepito una elevata robustezza dei materiali utilizzati che mi hanno fatto ben sperare per la sua durabilità. Evidente anche l’utilizzo di una membrana 3L per la parte anteriore, maniche e spalle unita ad una membrana 2L sulla schiena. Questo tessuto, che Scott chiama DRYOsphere, è poi rivestito da una membrana esterna che funge da barriera primaria contro gli agenti atmosferici chiamata da Scott DRYOzone. Questa è realizzata senza PFC (composti perfluorurati e polifluorurati); un gruppo di sostanze chimiche dannose per l'ambiente e per la nostra salute.Peso e comprimibilitàOttimo il peso, 329 g per la taglia S da me testata. Non è presente una tasca apposita in cui comprimere la giacca, ma essa risulta facilmente ripiegabile fino ad ottenere un ingombro molto ridotto, ideale per poterla riporre anche nei gilet da trail running.Dettagli costruttivi della Scott Explorair HybridLa giacca presenta due tasche laterali per le mani provviste di cerniera. Esse sono molto capienti e permettono di custodire parecchi oggetti anche ingombranti. L’accesso alle tasche risulta scomodo quando si indossa uno zaino con allacciatura in vita. Una tasca piccola per riporre il cellulare sul petto sarebbe stata comoda.La cerniera frontale è molto robusta e scorre con facilità. Non è presente il cursore per aprire la giacca dal basso verso l’alto.I polsini presentano degli inserti elastici non regolabili che avvolgono bene il polso fornendo un ottimo isolamento dall’ambiente esterno. Ciò rende però impossibile infilare i guanti sotto di essi. Inoltre, se si utilizza uno smartwatch, l’accesso a quest’ultimo risulta un poco scomodo.Anche l’orlo inferiore è elasticizzato non regolabile e avvolge bene la vita. La giacca resta quindi in posizione durante tutte le fasi dell’attività.Dietro al cappuccio è presente un taschino che dà accesso al cordino di regolazione del cappuccio stesso. Quest’ultimo è infine dotato di una piccola visiera rigida.Il collo è molto alto e offre grande protezione. Una volta che la zip frontale è chiusa fino in alto con il cappuccio indossato, solamente gli occhi restano scoperti.Traspirabilità e impermeabilitàDurante il periodo di test ho quasi sempre incontrato temperature rigide ben al di sotto dello zero soprattutto nelle fasi iniziali della gita. In questo caso ho iniziato l’attività indossando la giacca che si è dimostrata molto utile per scaldarsi ed andare in temperatura. Ho notato che durante gli sforzi più intensi la traspirabilità non è sufficiente per continuare ad utilizzare la giacca senza sudare troppo, a meno che le condizioni ambientali siano particolarmente severe con vento forte. Si sente la mancanza di aperture laterali che avrebbero permesso una maggiore aerazione. Non ho mai indossato la giacca in condizioni di pioggia battente, ma in un caso l’ho utilizzata per un paio d’ore sotto una fitta nevicata di neve bagnata. Buona la sua impermeabilità in queste condizioni: sono infatti rimasto ben asciutto. Da tenere presente che il valore dichiarato di impermeabilità è di 10000 mm di colonna d’acqua. Pertanto mi aspetto che con pioggia battente non rimarremo perfettamente asciutti. Inoltre la giacca non risponde ai requisiti minimi per essere utilizzata in gare di ultratrail dove il valore richiesto di impermeabilità deve essere pari o superiore ai 20000 mm di colonna d’acqua.Come già detto, la protezione dal vento è ottima: grazie ai polsini e all’orlo elasticizzato si ha un perfetto isolamento dall’esterno. Inoltre, il collo è molto alto e protegge bene la bocca. Quando poi si indossa anche il cappuccio, le uniche parti che rimangono esposte sono gli occhi. In questo caso, la respirazione dal naso risulta un poco difficoltosa e si rischia di appannare le lenti degli occhiali.DurabilitàAl termine del periodo di test non ho riscontrato alcun segno di usura, in particolare spalle e zona di appoggio dello zaino hanno ben resistito agli sfregamenti. Anche le cerniere hanno sempre mantenuto la loro funzionalità.VestibilitàSul sito di Scott si trova un utile strumento che permette di individuare la taglia più adatta alle nostre esigenze. Inserendo peso, altezza, forma dell’addome e del petto, età e preferenze sulla vestibilità (più aderente o più larga) mi è uscita una taglia S (sono alto 182.5 cm per 61 kg). Questa è risultata essere corretta e sono rimasto molto soddisfatto dalla vestibilità. È una giacca dal taglio aderente ed atletico che avvolge bene il corpo anche grazie al tessuto DuroExpand. Quest’ultimo è in grado di allungarsi in quattro direzioni e permette alla giacca di non ostacolare i nostri movimenti. Anche indossando il casco sotto al cappuccio, la vestibilità è buona e grazie all’elasticità del tessuto la libertà di movimento della testa rimane garantita.Consigliata perConsiglio la giacca Scott Explorair Hybrid LT per&nbsp; chi cerca un capo che offra un’ottima protezione dal vento e predilige vestiario dal taglio atletico ed aderente per le proprie attività invernali quali scialpinismo e trailrunning. Traspirabilità e impermeabilità sono limitate, pertanto è poco adatta per essere indossata durante sforzi intensi o sotto pioggia battente. Peso e ingombro sono minimi.&nbsp;&nbsp;[prezzo-link link=""https://mountainreview.it/vai/scott-explorair-hybrid-lt/""]"
13752,"Zamberlan Zarathustra","Gli scarponi Zamberlan Zarathustra rappresentano la proposta della ditta vicentina per l'alpinismo d'alta quota e le cascate di ghiaccio.Il nome Zarathustra in assonanza con il nome della ditta richiama il profeta epico venuto a salvare gli uomini dal male. Allo stesso modo questo scarpone vuole essere la soluzione definitiva per l'alpinista alla ricerca di uno scarpone innovativo in grado di elevare le sue performance su ghiaccio e neve.Caratteristiche tecniche degli Zamberlan ZarathustraPeso: 883 g (43.5)Membrana Gore-Tex (montaggio bootie)BOA system per chiusura. Ghiera esternaVelcro di chiusura sopra il malleoloMateriali sintetici per la tomaiaSottopiede in carbonioRiflettore Recco[link-produttore link=""https://www.zamberlan.com/product/25763053/zarathustra-gtx-rr-boa-scarponi-zamberlan-da-alpinismo-e-scalata-su-ghiaccio-black""]Appena prendiamo questi scarponi in mano subito apprezziamo il bel design con la scritta Zamberlan che corre attorno allo scarpone rendendolo molto riconoscibile sul campo.La ghiera del BOA è sicuramente il secondo punto distintivo.Il terzo punto è un'assenza: a diversità di altri prodotti sul mercato questo scarpone non presenta la classica cerniera che apre la tomaia in due. Ne parleremo meglio nella prova sul campo.PesoAndiamo al peso: 883 g. È uno scarpone abbastanza leggero, anche se sono più leggeri sia Scarpa Phantom Tech HD (780 g in taglia 42) o il nuovo Laspo G-Tech (620 g in taglia 42). Leggerezza significa: meno fatica in avvicinamento e più precisione durante la scalata.Costruzione degli Zamberlan ZarathustraLa costruzione di questi scarponi è quella classica: tomaia completa montata su sottopiede di montaggio in carbonio. Su questo sottopiede sono poi incollati gli inserti per i ramponi automatici e la suola. La differenza di questi scarponi rispetto agli altri sul mercato anche di Zamberlan, ad esempio gli Eiger, è l'assenza della cerniera longitudinale che divide la tomaia nella parte anteriore in due metà. Lo scarpone è chiuso invece da una ghetta avvolgente elastica e idrorepellente. Questa ghetta è realizzata in due materiali diversi: la parte laterale bassa è in cordura elastica, mentre la parte centrale e superiore è una calza elastica più morbida che avvolge la caviglia.Sul lato interno lo scarpone è protetto dall'abrasione fino alla caviglia da un profilo alto di gomma. La parte anteriore vede invece la gomma girare attorno alla punta e richiudersi attorno all'intera tomaia sopra la suola. Questo aumenta la protezione da umidità della parte più delicata del piede.Fodera internaLa fodera interna è realizzata in Gore-Tex Insulated Comfort. Una combinazione di quattro strati che uniscono isolamento termico, traspirazione e impermeabilità. Il sistema BoaLa vera novità è l'applicazione del BOA: il filo di chiusura del BOA parte dalla ghiera di regolazione, fa un giro attorno al collo del piede sotto la ghetta ed esce da questa attraversa un foro. Girando attorno ai tiranti metallici esterni arriva fino alla punta del piede fissandosi su un'apposita aletta. Il giro del filo esterno è di facile manutenzione, nel caso si debba sostituirlo.Notare il filo interno proveniente dalla ghieraIl velcro sopra la caviglia e il punto di uscita del filo del BOA dalla ghetta esternaPunto di fissaggio inferiore del filo del BOANon mi convince invece il foro nella calza esterna da cui esce il filo: è un elemento di debolezza della trama di questo tessuto e un punto da cui può infiltrarsi acqua tra calza esterna e tomaia.La chiusura del piede è poi realizzata anche da un velcro posizionato sopra il malleolo che chiude la parte alto dello scarpone.SuolaLa suola è la Vibram Penia con intersuola in Eva a doppia densità per un migliore comfort di camminata.Da rimarcare positivamente la presenza del riflettore Recco in punta agli scarponi.Modalità di testHo utilizzato questi scarponi per scalare alcune cascate in Dolomiti, con anche lunghi avvicinamenti su neve e ghiaccio.Le condizioni sono variate da -10 °C a +5°C.La prova sul campo degli Zamberlan ZarathustraIndossare questi scarponi non è facile. L'assenza della cerniera esterna obbliga a risvoltare in giù la ghetta, aprire bene la tomaia interna e inserire il piede. Bisogna spingere un po', ma poi il piede entra e subito si ritrova ben chiuso nello scarpone. Quindi basta chiudere il velcro sulla caviglia, rialzare la calza e stringere il BOA.La ghetta avvolge la caviglia rimanendo però un po' lasca. Soprattutto per uno come me, che ha i polpacci sottili, sarebbe utile un piccolo laccio elastico per stringere la ghetta sulla caviglia.CamminataI lunghi avvicinamenti non sono un problema per gli Zamberlan Zarathustra. La suola e la sua forma consentono una buona presa su rocce e neve e una buona rullata.Nonostante questo però lo scarpone ha un problema, per lo meno sui miei piedi. La linguetta interna della tomaia tende a impuntarsi sul collo del piede in maniera dolorosa . Da quello che ho visto, sulla linguetta è applicato un inserto arancione di pelle sintetica per distribuire la pressione del tiro del velcro. Ma questo inserto è rigido e durante la camminata preme contro il collo del piede. Dopo una camminata di due giorni sono rientrato con il collo del piede che riportava una piccola abrasione proprio sul punto di contatto. Mi riservo comunque di capire se con il tempo questo materiale si ammorbidisce un po’ riducendo il problema.Inserto arancione che fa pressione sul collo del piedeScalata su ghiaccio con i Zamberlan ZarathustraHo provato gli scarponi Zamberla Zarathustra su cascate impegnative. Fin dalla prima cascata (i Droc in Vallunga, 5+) non ha avuto alcun problema. Lo scarpone è risultato preciso, con un ottimo feeling sul piede. I ramponi automatici si chiudono perfettamente sullo scarpone rimanendo molto stabili.Nel periodo di febbraio le cascate erano già al limite a causa del caldo, spesso gocciolavano acqua. La ghetta esterna e la membrana Gore-tex mi hanno ben protetto. Forse nelle giornate più calde, in sosta al sole, ho avvertito un po' di difficoltà di traspirazione, ma nulla di fastidioso.Devo dire che il BOA consente una regolazione veloce dello scarpone, ma il feeling non cambia tantissimo se stringo di più, a parte sentire il piede più stretto. La forma avvolgente dello scarpone fa molto e onestamente non ho mai sentito la necessità di stringere di più prima di partire sul tiro.Una cosa invece che mi ha un po' perplesso sono i fili esterni del boa. Questi possono essere danneggiati da pietre nei ghiaioni profondi oppure incastrando i piedi nelle fessure in un tiro di misto.Mi sentirei davvero di consigliare a Zamberlan di portare i fili del BOA all'interno, sotto la ghetta, proprio per proteggerli da urti e abrasioni. Questo chiaramente renderebbe meno facile la manutenzione dello scarpone.Protezione dal freddoGli Zamberlan Zarathustra sono caldi ma non caldissimi. Son perfetti per cascate, alta montagna veloce, ma non li consiglierei per le grandi Nord. Io ho sentito che in punta mi mancava un po' di protezione dal freddo, ma niente di davvero serio. Invece il foro nella ghetta da cui esce il filo del BOA può rappresentare un punto debole su una parete Nord ad alta quota. Da questo foro potrebbe entrare acqua che - anche se bloccata dal Gore-Tex - potrebbe creare un ristagno in grado di far perdere termicità allo scarpone.VestibilitàHo i piedi lunghi circa 278 mm. Per le tabelle di Zamberlan questo significa 43. Come consigliato ho quindi aggiunto mezzo numero, prendendo quindi 43H (Half), ovvero 43 e mezzo. Con il senno di poi avrei ancora potuto osare il 43. In ogni caso ho trovato il sizing chart proposto da Zamberlan affidabile, nel caso di acquisto in internet non si rischia di sbagliare numero.Parlando con i tecnici dei nostri maggiori calzaturifici, ho compreso che i materiali tecnici di oggi consentono di scegliere scarponi sempre più giusti per migliorare la precisione nell'uso tecnico di queste calzature. I materiali sintetici sono più morbidi e meglio si adattano ai nostri piedi senza creare punti di sfregamento o di pressione indesiderati. Alcuni tecnici mi hanno consigliato anche di togliere mezzo numero agli scarponi se voglio ancora più precisione. Si arriva quasi ad avere una scarpetta anche su ghiaccio e neve, in termini di feeling di precisione.Suggerisco in ogni caso di provare per bene lo scarpone, se comprato in negozio, per verificare il comfort in camminata rispetto ai propri piedi.Consigliati perGli Zamberlan Zarathustra a differenza del mitologico profeta non salveranno gli uomini dal male, ma sono davvero un gran bell'aiuto in alta montagna.Si tratta di scarponi precisi, con un ottimo feeling sul piede, e che grazie al sistema BOA, possono essere regolati rapidamente in caso di bisogno (anche se personalmente non ne ho sentita la necessità).Consigliati per alpinisti esigenti che cercano un scarpone Gore-tex caldo per le loro scalate su ghiaccio e misto di alta difficoltà, in inverno e in alta quota. [prezzo-link]"
13777,"The North Face Dawn Turn 50/50","PremessaDawn turn 50/50 di The North Face è un piumino sintetico da scialpinismo che punta a mantenere una migliore regolazione della temperatura corporea anche nelle fasi di movimento aerobico intenso. La termoregolazione e la traspirabilità sono garantiti da un mix di tessuti e imbottiture differenti. La qualità dei materiali è indubbia e l’obiettivo è perfettamente raggiunto grazie alla costruzione 50% imbottitura e 50% tessuto traspirante.La vestibilità fit e l’elasticità del tessuto rendono questo capo performante e perfetto in tutte le attività che richiedono libertà di movimento.Ho testato questo capo insieme ai pantaloni da sci The North Face Dawn Turn Hybrid.Caratteristiche tecniche della The North Face Dawn Turn 50/50Tecnologia VentrixTessuto non imbottito 88% nylon 12% elasteneRivestimento idrorepellente pcf freeImbottitura busto ecofluff HLImbottitura sotto le braccia 40 gr VentrixNastri riflettenti bracciaOrlo inferiore e cappuccio elasticizzatoFori per i polliciTasca con scomparto telefonoPeso: 500gr[link-produttore link=""https://www.thenorthface.it/shop/it/tnf-it/giacca-imbottita-dawn-turn-50-50-da-uomo-7z8o?variationId=I07""]Modalità di testHo testato la The North Face Dawn Turn 50/50 nel corso di gite scialpinistiche, sia in fase di discesa che di salita, potendone così apprezzare la funzionalità di termoregolazione corporea.Ho poi testato il piumino su cascate di ghiaccio e in giornate molto fredde, in modo da poter valutare al meglio la termicità e la libertà di movimento.La prova sul campo della The North Face Dawn Turn 50/50Membrana e imbottituraL’obiettivo di The North Face con questa giacca è ambizioso: mantenere una regolazione della temperatura anche in fasi di movimento aerobico intenso. La costruzione è sicuramente elaborata: un mix di tessuti e imbottiture differenti rendono questo piumino molto funzionale non solo per le attività sciistiche.Ecco nel dettaglio come è composta l’imbottitura della The North Face Dawn Turn: sul corpo, sulle braccia e sul cappuccio è presente una costruzione a fasce, in parte imbottite in poliestere e in parte prive di imbottitura. La parte priva di imbottitura è in tessuto leggerissimo e altamente traspirante.Oltre alla traspirazione, il tessuto non imbottito garantisce una rapidità di asciugatura notevole, che ho potuto testare facilmente nel corso dell’attività di ice climbing.Dettaglio della costruzione a fasce.Sotto le ascelle e nella parte interna delle braccia è presente imbottitura in Ventrix. La tecnologia costruttiva Ventrix, progettata da The North Face, ha proprio lo scopo di rendere il piumino un capo versatile, a metà strada tra il layer imbottito e quello traspirante.Le giacche costruite in Ventrix presentano traforazioni nei punti più caldi del corpo, in grado di aprirsi e traspirare in fase di movimento e chiudersi ed isolare in fase statica.Dettaglio dell’imbottitura Ventrix esterna.Dettaglio membrane interne.A tutto ciò va aggiunto che la membrana è costruita con una percentuale inportante di elastene (12%), che migliora la vestibilità del capo in tutte le situazioni di movimento intenso.IdrorepellenzaIl tessuto esterno è trattato per garantire l'idrorepellenza. Tuttavia non ci troviamo di fronte a un capo impermeabile o progettato per proteggere dall’acqua. The North Face garantisce l’impermeabilità solo di fronte a un leggero strato di umidità.Ho potuto valutare questo aspetto durante l’ascensione di una cascata di ghiaccio, in particolare su un tiro dove pioveva acqua. La giacca si è bagnata rapidamente, ma con altrettanta rapidità si è asciugata. Questa caratteristica è stata sicuramente quella che più mi ha stupito, motivo per cui ho trovato la The North Face Dawn Turn 50/50 un capo adatto a diverse attività oltre allo scialpinismo.Termicità della The North Face Dawn Turn 50/50Nonostante la The North Face Dawn Turn 50/50 non rientri nella categoria dei piumini pesanti, ci troviamo di fronte a un capo dalla buona termicità. È sicuramente questo un aspetto che mi ha sorpreso in positivo.Ho utilizzato la giacca in cascata con lunga permanenza senza movimento (quasi due ore) a temperature rigide (-10C°). Con i giusti strati a cipolla può essere utilizzata a mio parere anche in tutte le attività dove occorre maggiore termicità, come ad esempio bivacchi.Se però state cercando un piumino che punti tutto sul calore, ci sono prodotti più performanti in tal senso.TascheIl piumino è dotato di 2 tasche per le mani e una tasca interna. Non sono particolarmente capienti, ma ciò è dovuto al taglio fit e aderente della giacca. Le tasche sono sufficienti a trasportare guanti o berretto ad esempio.Tasca esterna.Tasca interna.La tasca destra è dotata di una retina elasticizzata porta cellulare, comoda e funzionale.Retina porta cellulare.DesignTra le altre caratteristiche che completano il bel design di questa giacca troviamo i fori per i pollici e un tessuto doppio sui polsi. Indossata in questo modo la giacca è avvolgente e protegge bene dalla neve e dal vento, garantendo aderenza perfetta su mani e polsi.Foro per pollice e dettaglio del doppio tessuto sul polso.Oltre a ciò sono presenti due fasce di tessuto riflettente utili in caso di scarsa visibilità.Cappuccio della The North Face Dawn Turn 50/50Anche il cappuccio è dotato di imbottitura ed è progettato per essere usato con il casco.L’orlo del cappuccio è elasticizzato, ma ho sentito la mancanza di un elastico di regolazione, particolarmente utile in situazione in cui non si indossi il casco.Pantaloni The North Face Dawn Turn HybridCome accennato ho testato anche i pantaloni Dawn Turn Hybrid, anch’essi pensati per lo scialpinismo e costruiti con una membrana antivento e impermeabile (tecnologia Windwall).Altri dettagli interessanti di questi pantaloni sono:Rifiniture in tessuto rinforzato nei punti più espostiApertura posteriore a cerniera per accedere più facilmente agli scarponiTasche capienti e profonde sulle cosceTasche laterali di aerazioneGhetta internaVestibilità della The North Face Dawn Turn 50/50Come accennato la vestibilità è fit e aderente, un altro punto di forza di questa giacca. Non ho mai avuto sensazioni di impaccio o di poca libertà nei movimenti, complice anche l’elasticità del tessuto. La taglia è quella americana, pertanto ho testato la S, nonostante solitamente usi piumini di taglia M. Sono alto 1,80 cm e peso 70 kg.Gli orli elasticizzati in vita e sul cappuccio completano i dettagli sulla vestibilità e aumentano l’effetto aderenza.Consigliata perConsiglio il piumino The North Face Dawn Turn 50/50 a tutti coloro che sono alla ricerca di una giacca versatile e adatta a tutte le attività ad alta intensità, dove la traspirabilità è un fattore cruciale.Unito ad altri strati può essere estremamente funzionale anche negli avvicinamenti medio brevi a pareti o a cascate di ghiaccio. L’ho apprezzato sia per le gite di scialpinismo che nella scalata su ghiaccio.Con questo piumino, The North Face fornisce un capo estremamente versatile e adatto a tutte le declinazioni dell’alpinismo invernale dove è richiesta performance termica e traspirabilità.[prezzo-link prezzo=""380""]"
13859,"Thule Sapling","PremessaIl Thule Sapling è uno zaino porta bambino ideale per escursioni di media/lunga distanza caratterizzato da un seggiolino ErgoRide che ne massimizza il comfort. Il marchio svedese ha traslato il concetto dello zaino da trekking ad uno zaino adibito al trasporto del bambino. Questo lo rende ideale per i genitori frequentatori dell’outdoor.Caratteristiche tecniche del Thule SaplingColore: Agave/NeroRealizzato in 70D Nylon approvato bluesign® (tutti i materiali sono privi di PFC e PVC)Supporto gambe ErgoRide per il comfortCapacità di carico: 22 kgPeso massimo del bambino: 18 kgPeso: 3,2 kgDimensioni: 35 x 31 x 73 cmSeggiolino completamente amovibile e lavabile in lavatrice[link-produttore link=""https://www.thule.com/it-it/child-carrier-backpacks/child-carrier-backpacks/thule-sapling-_-3204539""]Modalità di testHo utilizzato lo zaino con mia figlia, dai 7 ai 9 mesi (quindi di circa 7,5 - 9 kg). Ovviamente, a questa età l’autonomia nelle uscite è limitata, quindi le escursioni hanno avuto una durata massima di mezza giornata. Ho camminato su sentieri di montagna, non eccessivamente ripidi, anche in condizioni di neve.La prova sul campo del Thule SaplingConcept“Comfort in ogni avventura”: supporto ergonomico per il bambino, semplicità di pulizia, capienza e accessibilità delle tasche sono i cavalli di battaglia di questo zaino.Il principio chiave che rende il Thule Sapling perfetto per noi frequentatori dell’outdoor risiede nella traslazione del concetto di zaino da trekking modificato in funzione del trasporto del bambino.Ne deriva dunque un prodotto perfetto per accompagnare i nostri figli nella natura, senza tralasciare il comfort personale.Prime impressioniSono stato subito entusiasta quando ho ricevuto lo zaino Thule Sapling, ma, nonostante non vedessi l’ora di provarlo, ho dovuto aspettare qualche mese, perché la mia bambina fosse sufficientemente stabile per poter essere trasportata.“Active life, simplified” cita il brand sul proprio sito e non potrei essere più d’accordo. Il minimo ritardo nell'utilizzo ne è valso la pena. Thule Sapling possiede tutto quello di cui uno zaino porta-bambino ha bisogno rendendo l’escursione più semplice, confortevole e piacevole, sia per il genitore che per il figlio.Sicuramente, la priorità per un genitore nella scelta dello zaino è la comodità per il bambino. Questo significa non solo benessere del piccolo, ma si traduce anche nella buona riuscita dell’escursione (e nella salvaguardia dello stato psicofisico del genitore!).Grazie al seggiolino Ergoride, dotato di elementi in rete, il bambino ha un supporto ampio, ventilato, comodo ed ergonomico sia sulla schiena che nella seduta, garantendo la posizione corretta del bacino al di sotto della linea delle ginocchia.Il bambino non è impacciato o bloccato, anzi, è molto libero nei movimenti, ad esclusione di quelli che metterebbero a rischio la sua sicurezza. Si trova, inoltre, in una posizione sopraelevata che garantisce un’ottima visuale, permettendo al bambino di guardarsi intorno comodamente.Tutte le parti della seduta sono regolabili in base alla dimensione del bambino, che viene mantenuto stabile da cinture estremamente facili da utilizzare sulle spalle e in vita. Oltre alla presenza di un supporto anti-sbavatura, le varie componenti sono amovibili e lavabili in lavatrice.Ogni genitore che cerca disperatamente di salvaguardare ogni minuto prezioso e allo stesso tempo tenta, spesso invano, di mantenere l’habitat del figlio nei limiti dell’igiene, può comprendere il comfort di questi dettagli!Design e costruzione del Thule SaplingProbabilmente non è tra gli aspetti più importanti quando si parla di zaino da escursione, ma sicuramente il grande plus del Thule Sapling è l’estetica: design semplice, pulito con una limitata ma ottima scelta dei colori.Non è da meno la qualità dei materiali: lo zaino è realizzato in Nylon 70D, altamente tenace, ma leggero. È certificato bluesign®, standard di sostenibilità che garantisce i più alti livelli di sicurezza per i consumatori, soprattutto per quanto riguarda la composizione chimica dei tessuti.È presente poi un sistema di supporto per poter appoggiare lo zaino con il bambino senza aver bisogno di aiuti. Indispensabile se si è in escursione da soli.il sistema di supporto per appoggiare lo zaino porta bambino a terraGli spallacci e la cintura in vita sono solidi e ben imbottiti, spessi quanto basta per sentirsi avvolti, confortevoli e stabili. La regolazione è rapida e semplice, il che è un vantaggio se si vuole passare da un genitore all’altro durante la stessa escursione. È presente anche una cintura sternale per renderlo ancora più stabile quando indossato, specialmente sui terreni più sconnessi.Lo schienale è comodo, ulteriormente imbottito nella parte superiore, e costruito in materiale a retina che favorisce la traspirazione della schiena.Un sistema a velcro permette inoltre di modificare l’altezza degli spallacci per adattarsi al meglio alla schiena del portatore.lo schienale in materiale traspirantePosteriormente è presente la seduta per il bambino e, al di sotto di essa, si trova una sacca molto capiente (22 L) con zip sia laterali che frontale, accessibile quindi anche durante il movimento dal genitore. Anche nella cintura in vita sono integrate delle tasche apribili con comode zip per oggetti piccoli e pronti per l’uso come il telefono.Zip frontale.Zip laterale per accedere alla tasca da 22 litri. Infine, lo zaino è dotato di un parasole rimovibile con 50 UPF, fondamentale per proteggere il bambino dai raggi UV.Peso e capacitàIl Thule Sapling non è sicuramente tra i più leggeri sul mercato, con i suoi 3,2 kg più il peso del bambino, ci troviamo sulle spalle un carico notevole.Altra piccola pecca di questo zaino è l’ingombro, tutt’altro che compatto. Considerando però tutti i vantaggi già elencati, in primis la stabilità e il comfort, oltre alla capacità di carico dello zaino (22 kg), direi che si può chiudere un occhio.Consigliato perAnche se il principale “utilizzatore” di questo zaino è il nostro bambino/a non dimentichiamoci che chi avrà il compito di trasportarlo rimaniamo sempre noi genitori.Ciò che ritengo importante ribadire è che la forza di questo porta bambini sta nel fatto di averlo realizzato né più né meno come un classico zaino da trekking.Questo zaino fa egregiamente il suo dovere, è ben equipaggiato, sicuro e confortevole. Considerando l’ingombro e il peso, oltre al prezzo sicuramente più elevato rispetto alla concorrenza, lo consiglierei solo a chi effettivamente compie molte escursioni di media-lunga durata con i propri bambini.È uno zaino sovradimensionato per passeggiate brevi e poco impegnative.[prezzo-link prezzo=""441""]"
13925,"Primus Gravity","Il Primus Gravity è un fornello stabile e compatto che si utilizza con la bombola del gas, o con altro combustibile a distanza. É pensato per situazioni con tempo instabile ma piuttosto comode, a differenza di altri fornelli più piccoli e leggeri da spedizione. É fornito di accessori ben pensati, come il t-grip Piezo che serve per accenderlo e la protezione dal vento in alluminio. A parte viene venduto il MultiFuel Kit che serve per adoperare il fornello con combustibile liquido.Caratteristiche tecniche del Primus GravityAltezza: 5 cmProfondità: 11 cmDiametro: 15 cmPeso: 250 grAccenditore: Piezo IgniterCombustibile: gasPotenza: 3000 WMateriale: acciaio inox[link-produttore link=""https://www.primusequipment.com/eu/en-gb/stoves/backpacking-stoves/gravity-iii?v=P328196%3a%3a7330033901603""]Fornello, antivento e accenditoreModalità di testHo testato il fornello Gravity Primus durante il mio viaggio di due mesi in Patagonia Chilena. L'ho utilizzato prevalentemente in uscite di backpacking di più giorni, sempre con bombola a gas perchè ne avevo la disponibilità.Cena al Campamento Neozelandés nel Parco Cerro CastilloLa prova sul campo del Primus GravityPrime impressioniHo deciso di portare il fornello Primus Gravity nel mio viaggio in Patagonia prediligendolo, nonostante il viaggio in aereo in cui ogni grammo fa la differenza, a fornelli più leggeri perchè da subito mi è sembrato un compagno affidabile: robusto, versatile, ben pensato.Il fornello viene venduto con l'accenditore Piezo, grazie al quale può essere acceso senza l'accendino, un paravento in alluminio e un riflettore di calore (che ho pensato potessero essere molto utili con i venti patagonici) e una sacca contenitiva in nylon per il trasporto.Dimensione della sacca con dentro fornelli, accessori, posate paragonata a una boraccia da 500 mlÉ il primo fornello con combustibile a distanza che provo, con un braciere decisamente più grande e stabile rispetto ai classici da spedizione/alpinismo/escursionismo leggero. Queste caratteristiche le ho trovate da subito molto interessanti perchè si differenziano dal resto dell'offerta. Efficienza di combustioneCome prima cosa ho trovato molto utile l'accensione del fornello tramite accenditore. Non sempre si ha un accendino, o comunque questo potrebbe scaricarsi o funzionare male in presenza di vento forte. Con il Piezo il fornello si accende in pochissimo e in tutte le condizioni metereologiche. A livello di potenza l'azienda dichiara la bollitura di un litro d'acqua in 4 minuti a 2700 W (quasi il massimo della potenza). Questo dato è reale, anche se non essendomi trovata in condizioni estreme o di grande fretta ho sempre preferito utilizzare il fornello a potenza ridotta.Grazie alla stabilità del fornello dovuta dai quattro piedini e al combustibile a distanza ho potuto utilizzare il fornello nell'abside della tenda, senza dover uscire dal sacco a pelo. Ho trovato molto comodo bollire l'acqua della mattina in questo modo, essendo fuori molto freddo e umido.Ho utilizzato il fornello anche in spazi molto aperti a quote alte e anche in questo caso la fiamma rimaneva molto efficiente anche senza il paravento.Peso e ingombro del Primus GravityAbituata al Jetboil o al MSR Pocket Rocket ero preoccupata dall'ingombro e dal peso di questo fornello. Trovo che a livello di peso non sia troppo impattante ma l'ingombro, per backpacking in solitaria, è un po' troppo alto. Per questo motivo utilizzerei questo fornello in situazioni meno movimentate, come ad un campo base dove la comodità d'utilizzo può fare la differenza a dispetto dello spazio occuapato nello zaino. Per escursioni brevi, in cui si cucina poco o si scalda l'acqua, non ha molto senso.Facilità d'utilizzoIl Primus Gravity è facilissimo da essere montato e utilizzato. La chiusura/apertura dei piedi di stabilizzazione è di immediata comprensione così come l'avvitamento della bombola e l'accensione tramite Piezo. A livello di comodità siamo altissimi: essendo il braciere molto ampio e disponendo di combustibile a distanza il fornello è molto stabile e comodo per cucinare. Si possono utilizzare pentolini e padelle anche di grandi dimensioni senza il rischio di far cadere tutta la cena.Stabilità alta anche su terreno sconnessoMultiFuel KitVa sicuramente aperto un capitolo sulla disponibilità del kit MultiFuel come accessorio di questo fornello. Il kit permette di utilizzare questo fornello anche con combustibile liquido. In situazioni d'emergenza in posti dove non si trovano bombole a gas è molto comodo. Tuttavia il kit è piuttosto ingombrante, per questo avendo gas a disposizione, ho preferito girare con la bombola. Lo utilizzerei a combustibile liquido solo in caso di emergenza, non di norma.Il montaggio del kit è piuttosto complesso, non di immediata comprensione. Per questo motivo consiglio di vedere il video di Primus che spiega il montaggio e l'utilizzo corretto delle diverse parti. Contenuto del kit con le varie parti e la sacca di trasportoLa prima volta che si effettua il montaggio si devono assolutamente seguire le istruzioni. Nel caso si vada in escursione/spedizione con l'idea già di utilizzare combustibile liquido consiglio di effettuare le modifiche al fornello prima di partire, così da non doversi portare dietro i piccoli componenti che anche se nella sacca possono essere riposti in una taschina con zip, in natura in fase di assemblaggio potrebbero essere facilemente persi.Io personalmente ho sempre preferito l'utilizzo del fornello con gas, anche perchè con combustibile liquido la fiamma è diversa, generalmente più forte ed alta.Consigliato perConsiglio il fornello Primus Gravity per chi cerca un fornello robusto e solido e soprattutto molto versatile. Si può usare in varie situazioni che spaziano dall'escursionismo all'alpinismo, in condizioni anche estreme. Per viaggi in luoghi remoti dove la disponibilità di gas non è assicurata, è ovviamente molto utile la possibilità di conversione a combustibile liquido tramite MultiFuel Kit.[prezzo-link link=""https://mountainreview.it/vai/recensione-primus-gravity/""]"
13972,"La Sportiva Vanguard","Con i Vanguard La Sportiva ha voluto creare uno scarpone da scialpinismo dalle ottime prestazioni in discesa senza compromettere il funzionamento in salita e che permettesse di essere calzato facilmente nonostante la robustezza ed il flex 130.Prodotto visto al Winter Business Day 2023Scopri tutti i migliori prodottiCome dice La Sportiva, “grazie ad un perfetto bilanciamento tra comfort e tecnicità tanto in salita quanto in discesa, i Vanguard sono pensati per il touring e il free-touring”.Caratteristiche tecniche dei La Sportiva Vanguard3 ganci: leva a doppia tensione anteriore, leva alla caviglia, leva sul gambettoFlex 130 (modello uomo)Materiale bio-compatibile Pebax® Bio Based Rnew 1100Angolo camminata 63°Scarpetta interna in Ultralon®Suola Vibram® V-LugPeso 1339 g (1074 scafo, 265 g scarpetta) per taglia 24.5[link-produttore link=""https://www.lasportiva.com/it/vanguard--uomo-grigio-89d900100""]I Vanguard di La Sportiva sono scarponi da scialpinismo a tre ganci, anche se in realtà sembra siano 4 grazie alla cremagliera presente in punta. Lo scafo, il gambetto ed il linguettone che connette la parte inferiore alla parte superiore dello scafo sono realizzati in materiale plastico bio-compatibile Pebax® Bio Based Rnew 1100. Il puntale ed il tallone sono co-iniettati in poliuretano per garantire una maggiore durabilità nella zona di attacco dello scarpone (brevetto La Sportiva).Inserto in poliuretano del talloneIl gambetto è caratterizzato da apertura V-Shape ed è rinforzato in carbonio. La scarpetta interna, totalmente estraibile, è realizzata in Ultralon®. La suola a doppia densità è Vibram® V-Lug.Scarpetta interna in UltralonSulla parte anteriore dello scafo è presente una doppia leva dotata di due pretensionamenti, uno per la salita ed uno per la discesa. Il pretensionamento avviene tramite filo metallico ancorato allo scafo ad una estremità ed aggiustabile in lunghezza e tensione in punta tramite una serie di borchie ed una cremagliera.La leva alla caviglia collega la parte di gambetto posteriore con quella anteriore, mentre la terza leva è posizionata sulla fascia TWIN-PWR (twin-power) del gambetto. Questa fascia ha due chiusure, una tramite leva e cremagliera metallica ed una tramite una fascia elastica a strap.Sistema di bloccaggio sulla parte anteriore del piede con doppia leva e filo metallico, fascia TWIN-PWR e leve posizionate sul gambettoUna leva in Ergal ad incastro permette il passaggio dalla modalità camminata alla modalità sci in maniera sicura e rapida. Inoltre è possibile variare di qualche grado l’inclinazione del gambetto ruotando l’incastro di chiusura della leva.La versione donna, non testata, ha un flex 115 invece che 130 e gambetto rinforzato con fibra di vetro.Leva in Ergal per il passaggio alla modalità sci o camminataModalità di testGli scarponi La Sportiva Vanguard sono stati testati tra gennaio e febbraio per uscite di scialpinismo con dislivelli compresi fra 1300 e i 2100 metri e diverse condizioni di neve (polverosa, bagnata, dura e ghiacciata). Sono stati anche testati per due uscite di freeride in Adamello.&nbsp;Gli scarponi sono stati utilizzati su sci Black Crows Navis Freebird e Orb Freebird dotati di attacchi ATK Raider 12.La prova sul campoModalità camminataNonostante lo scarpone sia stato pensato per ottimizzare le prestazioni in discesa, in modalità camminata lo scarpone si comporta egregiamente. Dotato di un’ampia escursione del gambetto, la camminata risulta naturale anche se comparabile a quella che si ha con altri scarponi da scialpinismo.Essendo lo scafo molto rigido e la scarpetta interna molto imbottita, il piede risulta ben fermo e la caviglia non ruota, cosa che può giocare a svantaggio su lunghi traversi o su pendii ripidi.Le cremagliere dello scarpone hanno l’ultimo dente di forma leggermente diversa da utilizzare in modalità camminata permettendo una calzata comoda e non lasca durante la salita. Lo stesso vale per la leva a doppia tensione sulla parte anteriore, che permette di tensionare leggermente il sistema in modo da bloccare il piede senza stringerlo.Modalità discesaPassare dalla modalità camminata alla modalità di discesa è molto semplice grazie alla leva ad incastro che ferma in maniera solida lo scarpone in modalità di discesa. La chiusura dello scarpone è un po’ più laboriosa e lunga rispetto alla chiusura di un normale scarpone a 3 o 4 ganci: i ganci sono lunghi ed ingombranti con un filo molto sottile e la cremagliera è piccola e a denti stretti. Inoltre ho qualche dubbio sulla durabilità del sistema di chiusura a filo in punta, ma ora è troppo presto per dare un giudizio.La particolare struttura V-shape composta da due gusci che si chiudono attorno a tibia e polpaccio richiede che il gancio superiore e lo strap siano chiusi molto bene, affinché si crei un tutt’uno che consenta una efficiente trasmissione degli impulsi dello sciatore. C’è da dire che lo strap chiude davvero molto bene ed esercita un’ottima tensione a livello della tibia. Meno convincente il gancio a livello della caviglia.Una volta chiuso, lo scarpone è stabile e permette di affrontare tutti i tipi di discesa e di neve in maniera reattiva. https://youtu.be/wwcx0vjOaTsIl flex si sente progressivamente e la sciata è sicura e responsiva. Su neve fresca si comportano molto bene: a fine gennaio ho sciato al Passo del Tonale in mezzo metro di neve fresca avendo un ottimo controllo dello sci ed una veloce risposta nei cambi di direzione. Anche su discese tecniche o su neve dura lo scarpone offre buone prestazioni permettendo un buon controllo ed assorbimento delle vibrazioni.Calzata dei La Sportiva VanguardHo preso gli scarponi La Sportiva Vanguard di misura 24.5 (taglia Mondopoint) che corrisponde ad un 38 2/3. Generalmente il mio numero di scarpe è 38, ma con la misura 24.5 il piede è bloccato con un il tallone ben riempito e le dita che non arrivano a toccare in punta. I La Sportiva Vanguard presentano un last (larghezza pianta) pari a 102,5 mm, più grande di quello degli altri scarponi in mio possesso (Tecnica Zero G Scout) che hanno un last pari a 99 mm.Nonostante questa differenza di pianta sento più stretti gli scarponi La Sportiva rispetto ai Tecnica Zero G, soprattutto a livello della pianta del piede. Probabile che questa differente sensazione sia legata alla scarpetta interna: la scarpetta Ultralon utilizzata da La Sportiva è molto più imbottita e rigida rispetto a quella utilizzata da Tecnica. Va detto comunque che la pianta dei miei piedi è larga, per cui è bene valutare in negozio come il proprio piede riempia lo scafo.Dopo lunghe scialpinistiche mi si infastidisce la zona sopra al tallone in corrispondenza del punto in cui lo scafo rigido del piede termina ed è unito al gambetto tramite un soffietto in materiale più morbido. Tuttavia questo piccolo fastidio credo sia totalmente risolvibile con la termoformatura della scarpetta, cosa che in effetti non ho ancora eseguito. In generale lo scarpone è comodo, avvolge ben stretto il piede senza determinare punti di pressione che potrebbero generare dolori o vesciche.Ingresso del piedeUn punto di forza dello scarpone La Sportiva Vanguard è dato dal fatto che questo si infila e si sfila molto facilmente, nonostante abbia un flex 130. L’apertura V-Shape del gambetto permette di calzare e sfilare il piede molto velocemente. https://youtube.com/shorts/TIah8O1i4Js?feature=shareAd esempio, prima di utilizzare gli scarponi Tecnica Zero G scaldo sempre le plastiche lasciandoli in casa o scaldandoli sotto le bocchette dell’aria calda della macchina.  Con i La Sportiva Vanguard questo non è necessario, perché il gambetto si apre in due permettendo di infilare il piede nello scarpone quasi come in una scarpa.Ampia apertura per inserimento agevole del piedeConsigliato perGli scarponi La Sportiva Vanguard sono consigliati per sciatori medio-esperti che prediligono le prestazioni in discesa rispetto a quelle di salita, per chi ha bisogno di robustezza e vuole una sciata reattiva. In salita hanno un comportamento in linea con altri scarponi ma sono leggermente più rigidi e pesanti rispetto ad altri modelli. Inoltre sono consigliati per quegli sciatori che hanno sempre qualche difficoltà ad infilare gli scarponi: l’apertura a forbice del gambetto garantisce una calzata facile e veloce. Questo anche se la chiusura dello scarpone richiede qualche attimo in più rispetto ai tradizionali scarponi.Consiglio la versione uomo anche a sciatrici che prediligono uno stile di discesa veloce e aggressivo e che trovano sempre un po’ leggerine le versioni donna degli scarponi da skialp.[prezzo-link prezzo=""669""]"
13989,"Mammut Sapuen High GTX","PremessaLo scarpone Sapuen High GTX è la proposta di Mammut per l’escursionista poliedrico che affronta lunghe escursioni su differenti tipo di terreno, prediligendo leggerezza, comfort e flessibilità.Il collare alto e imbottito protegge la caviglia dalle torsioni, mentre il peso, la membrana in Gore-Tex e la suola Vibram lo rendono impermeabile e molto affidabile negli utilizzi prolungati, oltre che resistente agli urti e alle sollecitazioni.Caratteristiche tecniche dei Mammut Sapuen High GTXPeso: 610 gr (peso singolo scarpone taglia 44)Tomaia in misto maglia e scamosciato con membrana impermeabile in Gore-TexLinguetta frontale imbottita e seconda linguetta sul retro per facilitare la calzata.Sistema di lacci standardTecnologia Mammut Georganic 3DSuola Vibram® XS Trek con tecnologia Mammut Flextron[link-produttore link=""https://www.mammut.com/eu/en/products/3030-04240/sapuen-high-gtx-men""]Modalità di testHo utilizzato questi scarponi per tutte le escursioni che ho effettuato quest’inverno, testandoli sia a basse quote su sentieri terrosi che a quote di poco inferiori ai 3000 metri su terreno misto e neve, anche con ciaspole.Il Mammut Sapuen High GTX è stato mio compagno anche in tre intense giornate fotografiche in ambiente urbano durante le celebrazioni della Baìo di Sampeyre, camminando per molti chilometri su asfalto.La prova sul campo dei Mammut Sapuen High GTXPrime impressioniLa prima cosa che contraddistingue Mammut Sapuen High GTX è la linea classica di uno scarpone da trekking con collare alto, ben imbottito specialmente attorno alla caviglia e con un gruppo suola/intersuola alto e ammortizzato. Una volta preso in mano il peso contenuto si fa apprezzare per il tipo di calzatura.Nel collare si trova una piccola linguetta posteriore che facilita lo scivolamento del piede in ingresso.La tomaia mista di maglia e scamosciato le conferisce un look accattivante, ma soprattutto conferisce un senso di robustezza da scarpone adatto ad affrontare quasi ogni tipo di maltrattamento.Comfort e trazioneLa tomaia fascia bene sia il piede che la caviglia e rende i Mammut Sapuen High GTX comodi su qualsiasi terreno li abbia utilizzati, indipendentemente se in salita o discesa, tanto che mi sono dimenticato presto di indossarli rendendo la progressione agile e sicura oltre che molto ben ammortizzata.La mescola della suola Vibram XS Trek è molto versatile per la sua flessibilità e sensibilità. Abbinata all’intersuola e alla tecnologia Flextron, si adatta bene a ogni tipo di asperità, dando il meglio su suoli misti di terra e roccia.Durante i miei test mi sono trovato molto bene sia camminando per boschi umidi su foglie e pietre, sia sui sentieri più ghiaiosi e duri. Il grip si è rivelato affidabile anche sulle pietre bagnate con pendenze ridotte mentre non ho avuto modo di provarli in contesti particolarmente fangosi.Sulla neve si sono dimostrati validi per escursioni semplici, grazie alla tomaia impermeabile che mi ha permesso di attraversare anche piccoli corsi d’acqua. Tuttavia, la loro struttura flessibile non li rende adatti ad affrontare passaggi tecnici su ghiaccio e con forti pendenze.Anche su asfalto, la camminata è comoda, tanto da poterli indossare tutto il giorno senza affaticare il piede.Termicità e traspirabilità dei Mammut Sapuen High GTXAvendoli potuti testare soltanto in inverno, posso dire che lo scarpone è abbastanza isolato termicamente. Con addosso i calzettoni da sci, ho potuto affrontare alcune ciaspolate con le Tubbs Flex RDG, mentre con dei calzettoni da caccia e degli scaldini ho affrontato una lunga sessione fotografica all’alba a -10°C senza alcun problema.Questo mi fa mantenere alcune riserve sulla traspirabilità nel periodo estivo, ma non appena arriverà la stagione calda verificherò questa caratteristica per dare un giudizio più esaustivo.ImpermeabilitàHo utilizzato questi scarponi in diverse escursioni con la neve e devo dire che l'impermeabilità è molto buona, infatti non ho mai sentito il piede bagnato.L'unico modo che ha l'acqua per entrare è attraverso la parte superiore del collare quando si affonda nella neve, oppure sotto la pioggia quando l'acqua cola lungo la gamba. Il collare, infatti, avvolge bene la caviglia, ma non ha alcuna membrana stringente sull'ingresso, rendendolo così l'unico punto ""debole"".Vestibilità/CalzataI Mammut Sapuen High GTX avvolgono la caviglia in modo preciso e in generale vestono abbastanza slim. Questo potrebbe essere un problema per chi ha il piede largo ma i numeri risultano coerenti con quanto si indossa abitualmente.In fase di camminata si apre un po’ di spazio fra la gamba e il collare dello scarpone che può permettere alla polvere e alla pioggia di entrare.UsuraL'unico difetto di questo scarpone potrebbe essere la durata di alcuni materiali.La tomaia forma una piega tra le dita e il collo del piede che nelle prime ore di utilizzo è risultata fastidiosa. Successivamente la tomaia si è ammorbidita e non ha dato più alcuna noia ma quella piega continua a formarsi e potrebbe alla lunga causare una microlacerazione della tomaia. Questo potrebbe essere dovuto al mio piede abbastanza fine, ma anche provando a spessorare il plantare interno non ho ottenuto miglioramenti.Va segnalato inoltre che sono presenti solo tre ganci metallici per i lacci sul collare degli scarponi, mentre sul collo della scarpa si è optato per degli occhielli in tessuto che non ispirano la stessa fiducia.La piega che si forma durante la camminata.La suola è molto flessibile e morbida, segue bene ogni movimento del piede e la protezione della punta è generosa. Dopo pochi mesi di utilizzo iniziano però a vedersi i primi segni di usura del battistrada ed essendo la tassellatura poco sporgente temo che non durerà molti anni.L’usura della suola Vibram XS Trek dopo pochi mesi di utilizzoConsigliati perI Mammut Sapuen High GTX sono ideali per tutti gli amanti del comfort che vogliono uno scarpone affidabile, leggero e polivalente, comodo come una pedula ma alto e protettivo attorno alla caviglia.Li consiglio a chi ama fare escursioni lunghe in media ed alta montagna in ambienti diversificati, per più giorni e con zaini importanti sulle spalle. Ottimi quindi per chi vuole approcciarsi all’escursionismo più serio, dove si cammina a lungo e su terreni diversi. [prezzo-link link=""https://mountainreview.it/vai/mammut-sapuen-high-gtx/""]"
14039,"Ortovox Col Becchei Hybrid","PremessaLa Ortovox Col Becchei Hybrid Jacket è una giacca isolante di tipo soft shell dedicata alle attività aerobiche in montagna come alpinismo e scialpinismo. Colpisce per la sua leggerezza nonostante protegga ottimamente anche in presenza di vento e temperature fredde, grazie all’innovativo utilizzo di fibre sintetiche abbinate alla lana merino.Gli Ortovox Col Becchei Pants sono dei pantaloni destinati anch’essi ad attività alpinistiche e scialpinistiche. Realizzati in un confortevole tessuto elastico, come l’omonima giacca, proteggono efficacemente da vento e temperature abbastanza rigide, pur consentendo una buona termoregolazione. Si abbinano molto bene con un intimo termico sempre in lana merino.L’azienda dichiara che entrambi i prodotti sono destinati per tour di scialpinismo impegnativi anche quando le condizioni richiedono prestazioni elevate.Caratteristiche tecnicheOrtovox Col Becchei Hybrid JacketPeso: 352g (Tg. M)Tessuti: Tec Stretch, Merino Naturetec Light, SwisswoolCappuccio indossabile con il cascoCerniera di ventilazione dell'avambraccio2 tasche anterioriPolsini elasticiCertificazioni: Ortovox Wool Promise, PFC Free, Climate Neutral, Fair Wear[link-produttore link=""https://www.ortovox.com/it-it/shop/uomo/p493920-giacche-softshell-sw-col-becchei-hybrid-jkt-m""]Ortovox Col Becchei pantsPeso: 430g (Tg. M)Tessuti: Merino Naturetec LightParalamine con Schoeller®Cintura in Merino elastica e regolabile in larghezza (velcro)Fondo gamba elastico regolabile: cerniera + bottoniCertificazioni: Ortovox Wool Promise, PFC Free, Climate Neutral, Fair Wear[link-produttore link=""https://www.ortovox.com/it-it/shop/uomo/p494010-pantaloni-softshell-col-becchei-pants-m""]Modalità di testHo utilizzato l'Ortovox Col Becchei Hybrid Jacket e I Col Becchei Pants per le uscite di scialpinismo dei primi mesi 2023. In particolare, li ho utilizzati per uno skitour di 5 giorni in Valle Maira compiuto in autonomia e pernottando nei bivacchi. Ne ho testato le caratteristiche anche durante qualche ascesa di alpinismo, visto che Ortovox considera il completo concepito anche per queste attività. Insomma sono stati messi duramente alla prova.Le escursioni sono state effettuate con meteo vario (e decisamente variabile), passando da giornate soleggiate, attraverso un clima umido, per arrivare anche a nevicate consistenti. Le temperature si sono sempre aggirate tra i -10 e i +5°C.La prova sul campo dell'Ortovox Col Becchei Prime impressioniPrendendo per la prima volta in mano l'Ortovox Col Becchei Hybrid Jacket, devo dire di aver pensato “non può essere così resistente a freddo e vento come affermano”. Non fraintendete, la qualità dei tessuti e il taglio curato si nota ancora prima ad occhio che toccando con mano; d’altronde, il prezzo non si può definire “economico”. Come avrete modo di leggere nei prossimi paragrafi, ho avuto modo di essere smentito sulle capacità di protezione di questo softshell.Composizione e pesoIl materiale elastico ed antivento denominato “Tec Stretch” viene combinato nelle zone maggiormente esposte con inserti isolanti in lana merino ""Swisswool"". Queste zone includono la parte frontale pettorale e quella superiore delle maniche.Data la natura ibrida della giacca, nelle zone soggette a maggiore sudorazione (cappuccio, maniche inferiori e orlo) viene utilizzata la lana merino “Naturetec Light” (composta da una percentuale di lana merino, filati sintetici ed Elastan). Questo mix, pur garantendo una buona protezione dal vento, sa allo stesso tempo essere traspirabile ed elastico. Completa il quadro il rivestimento interno in lana merino della Tasmania che consente, durante l’utilizzo in climi freddi, un’ottima regolazione della temperatura e del comfort a contatto con il layer sottostante.Il peso è contenuto, pari più a quello di un pile che di un softshell. Si presta bene come secondo o terzo strato a seconda della temperatura esterna.Un dettaglio del Merino Inside e del tessuto Schoeller®Stesso discorso sul primo contatto l’ho avuto con i pantaloni Ortovox Col Becchei. Rispetto ad analoghi pantaloni da alpinismo e scialpinismo che posseggo, si rivelano essere leggeri ma anche molto elastici. Le finiture sono curate e i dettagli molto funzionali. Prodotti con lana merino “Naturetec Light”, garantiscono un ottimo comfort dato dalla sensazione della lana merino sulla pelle, coniugato con la resistenza al vento.Dettagli e funzionalitàLa giaccaNella Col Becchei Hybrid Jacket si nota immediatamente l’attenzione per i particolari, tutti ben curati: le due tasche anteriori munite di zip (davvero molto scorrevole) sono in una posizione diversa dal solito, spostata leggermente verso l’alto. In questo modo possono essere utilizzate comodamente anche indossando lo zaino senza interferire con gli spallacci. Risultano capienti e profonde, molto comode per riposare le mani al caldo e immersi nella piacevole sensazione data dalla lana.A vantaggio della termoregolazione sono presenti anche due zip sotto ascellari monodirezionali, particolare insolito e ricercato in una giacca di tipo softshell.Zip sotto ascellare.Le tasche anteriori non interferiscono con gli spallacci.Anche la cerniera principale di chiusura restituisce una sensazione di qualità costruttiva, particolarmente fluida e facile da aprire e chiudere, anche con una sola mano.Il cappuccio, di tipo ""autoregolante"", è progettato per essere indossato sotto il casco e si combina perfettamente con il bavero alto della chiusura principale, creando così un ambiente riparato ""anti-tormenta"".Utilizzata per diverso tempo con lo zaino in spalla e allacciato in vita, anche dopo i 5 giorni di traversata, la giacca non ha sofferto di abrasioni o sfregamenti particolari.I pantaloniI Pantaloni Col Becchei sono dotati di apertura in vita munita di cerniera, mentre la regolazione in vita avviene tramite una cintura in lana merino elastica e regolabile mediante del velcro. Con l’utilizzo, i tessuti tendono ad adattarsi alla corporatura, quindi dopo i primi utilizzi si dovrà tensionare ulteriormente la cintura.Anche il fondo gamba, sempre in materiale elastico, è regolabile: grazie alla cerniera e a i due bottoni, si può ampliare o ridurre a seconda che si indossino scarponi da scialpinismo o semplici scarponi.Il fondo gamba regolabile dei pantaloni.Il fondo gamba è costruito in materiale resistente, in modo da non rovinare i pantaloni nell’utilizzo con gli sci o con i ramponi. Tuttavia devo dire che la zona protetta con questo materiale è minima, decisamente più sviluppata in altri modelli che posseggo. Occorre quindi fare attenzione all’uso con i ramponi, sebbene con mia grande sorpresa, abbiano resistito ad una ramponata senza tirare fili.Passando alle tasche, sono presenti due aperture frontali munite di cerniera, sufficientemente profonde per contenere un paio di guanti. Sulla coscia si trova anche una tasca molto capiente, sufficientemente ampia da contenere uno smartphone senza che la presenza di questo infastidisca durante la camminata. Si sente invece la mancanza, secondo me, di cerniere perimetrali lungo le cosce, utili per termoregolare al meglio durante le salite impegnative.Le tasche frontali.L'ampia tasca sulla coscia.Vestibilità e comfort dell'Ortovox Col BeccheiUna volta indossata, la Ortovox Col Becchei Hybrid Jacket si rivela subito confortevole, morbida e dal taglio atletico. I movimenti vengono ben assecondati dal tessuto elastico risultando liberi e agevoli.Le maniche lunghe, dotate di polsino elastico, permettono di alzare le braccia senza scoprire i polsi, evitando così fastidiosi spifferi interni. L’ho trovata comoda sia come secondo strato sopra il solo base layer, sia come strato esterno durante le discese maggiormente soleggiate, sebbene nella maggior parte del tempo si accompagni idealmente sotto il guscio hard-shell in condizioni più fredde. Ho trovato molto ben studiato anche il cappuccio: grazie alla sua morbidezza restituisce libertà di movimento e comfort, sebbene non sia regolabile, andando ad essere indossato sotto al casco.I polsini elastici della giacca Ortovox Col Becchei Hybrid.Anche i pantaloni Col Becchei presentano, al pari della giacca, un taglio atletico. La mobilità è stupefacente, dovuta sia alla presenza del tessuto elastico ma anche al ginocchio che ha una forma ergonomica preformata. Durante le inversioni con gli sci ai piedi, dove il movimento della gamba è ampio, la sensazione è quasi quella di non indossare nulla. Ciò è dovuto dall'elevata libertà di movimento.Quello che mi ha maggiormente stupito del completo, però, è sicuramente la velocità di asciugatura dopo l’intensa attività di risalita che non trasmette mai quella sensazione di umido sulla pelle. Inoltre, anche la gestione degli odori è veramente ottima. Durante i giorni di traversata, non ho mai percepito la sudorazione della gita precedente, davvero un plus non irrilevante per chi pratica queste attività con costanza.Resistenza ad acqua, vento e termicitàCome anticipavo in premessa, non bisogna farsi ingannare dalle apparenze. Infatti, tanto la Col Becchei Hybrid Jacket quanto i pantaloni, nonostante la leggerezza e l’elasticità, proteggono ottimamente dal vento, consentendo davvero una buona termoregolazione e l’isolamento. Anche dopo attività intense non si percepisce mai quella sensazione di freddo. Anzi, stando fermo per riposare dopo risalite impegnative, dopo qualche minuto, mi sembrava di aver appena indossato una maglia di ricambio.La casa produttrice dichiara l'idrorepellenza dei prodotti ma nelle giornate che ho affrontato sci ai piedi non sono incappato, fortunatamente, in diluvi torrenziali o nevicate copiose. Ciononostante, hanno tenuto ottimamente durante le sciate nella polvere fresca (e le relative cadute) e non mi sono trovato alla sera con l’acqua negli scarponi.Consigliati perTanto la Col Becchei Hybrid Jacket quanto i Col Becchei Pants sono degli ottimi compagni di avventura per le uscite di scialpinismo dove si è alla ricerca di capi funzionali, comodi e che consentano di affrontare al meglio le condizioni invernali.In caso di attività non eccessivamente aerobiche o temperature particolarmente rigide, i pantaloni vanno sicuramente abbinati ad un base layer, possibilmente in lana merino, mentre un gilet o un pile sono sufficienti come strato da indossare al di sotto della Col Becchei Hybrid Jacket.Consiglio inoltre la serie Col Becchei per chi ha una particolare attenzione alla sostenibilità. Entrambi i capi rispecchiano la filosofia di stampo “eco” che l’azienda abbraccia da molti anni. Realizzati senza l’uso di PFC, sono a impatto zero sul clima poiché le emissioni prodotte vengono compensate attraverso i progetti di economia ambientale di cui Ortovox è promotrice.[prezzo-link link=""https://mountainreview.it/vai/ortovox-col-becchei-hybrid/""]"
14085,"La Sportiva Skorpius CR II","Il La Sportiva Skorpius CR II è uno scarpone da scialpinismo pensato per chi affronta grandi dislivelli su terreno impegnativo. Si tratta di uno scarpone con un'ottima camminabilità per percorrere tratti sci in spalla ma allo stesso tempo è in grado di essere rigido e performante in discesa.Caratteristiche tecniche del La Sportiva Skorpius CR IIPeso: 1348 g (taglia 28,5)Scafo, gambetto e linguetta realizzati in Pebax® Rnew bio based, rinforzati con differenti percentuali di fibre di carbonioEscursione del gambetto: 68°Suola: La Sportiva Grip Guard™Tripla compatibilità attacchi: tour, tech e “Trab”[link-produttore link=""https://www.lasportiva.com/it/skorpius-cr-ii-nero-89i999100""]Il sistema di chiusura è composto da diversi sistemi:Sistema BOA sulla parte dello scafo.Gancio con velcro sul gambetto. Agendo sul velcro graduato è possibile aumentare o ridurre la tensione (SWING-LOCK Closure System™).&nbsp;Sopra al gancio è stato posizionato un velcro che agisce unicamente sulla linguetta (Power Strap).La scarpetta è maggiormente imbottita e rinforzata nella zona della tibia e della caviglia/tallone. Tra queste due zone con maggior supporto è posta un’imbottitura più flessibile per agevolare la camminata.Modalità di testHo utilizzato i La Sportiva Skorpius CR II durante i mesi di febbraio e marzo facendo gite con dislivelli compresi tra i 1.000 e 1.600mcon&nbsp; e condizioni di neve variabili, tipiche della primavera (durissima al mattino, firn, crosta e qualche curva nella polvere).Sono riuscito a testare gli Skorpius CR II sia con dei vecchi Black Crows Navis Freebird con attacchi plum, sia con dei Blizzard ZeroG 85 con attacchi ATK RT 2.0.La prova sul campo del La Sportiva Skorpius CR IIL'ingresso del piedeTrattandosi di uno scarpone da scialpinismo devo dire che ho trovato abbastanza “laboriosa” questa operazione, quasi paragonabile a quella di uno scarpone da sci alpino.Per quanto il gambetto si apra quasi completamente ho avuto qualche difficoltà a far passare il piede tra gambetto e scafo.https://youtu.be/lGy1WS5ZOY0Calzata dei La Sportiva Skorpius CR IIAttenzione quindi a chi non ha il piede (in particolare il collo del piede) magro, potreste avere qualche difficoltà, soprattutto all’inizio. Tuttavia, ho notato che tra un’uscita e l’altra questa operazione diventa sempre più facile quindi probabilmente deve semplicemente “lasciarsi andare” la scarpetta interna.Modalità camminataLe difficoltà riscontrate nella fase di calzata vengono immediatamente dimenticate una volta indossato lo scarpone; l’ampia escursione del gambetto permette di camminare con assoluta naturalezza. La scarpetta, generosamente imbottita, garantisce comfort già dalla prima escursione (io ho iniziato con 1.600m d+) senza fastidiosi sfregamenti o punti di pressione.Grazie al sistema BOA è possibile stringere leggermente la parte inferiore dello scarpone in modo da avere il piede bloccato e trasmettere al meglio il movimento (un po’ come se fosse uno scarpone da alpinismo), senza limitare l’escursione del gambetto.Il sistema Boa consente una regolazione differenziata della parte anterioreOltre ad una maggiore efficienza, questo accorgimento garantisce più sicurezza sui traversi “ostici” e, soprattutto, nei tratti alpinistici con i ramponi.In arrampicata con gli Skorpius CR IIUnico accorgimento necessario per sfruttare a pieno i 68° gradi di escursione del gambetto è di lasciare completamente aperto il velcro posto sulla tibia ed il gancio immediatamente sotto. Per far si che non si liberi il gancetto in ferro del sistema EASY 2 WEAR System basta applicare una leggera pressione sul gommino dove c’è la linguetta in PVC (comodissima per sganciare); una volta percepito il “clack” siamo pronti a partire.Dettaglio del gancetto Modalità discesaLa transizione in modalità discesa è immediata, basta chiudere il gancio, stringere il Power Strap, serrare il Boa e ruotare la leva posteriore in modo che si agganci correttamente (SWING-LOCK Closure System™).La leva per passare dalla modalità walk a skiDopo aver fatto la salita con uno scarpone appartenente alla categoria light è come ritrovarsi ai piedi uno scarpone della categoria tour dalle alte prestazioni. Pur avendo fatto poche uscite ho trovato una grande varietà di nevi e non sempre facili ma i La Sportiva Skorpius CR II si sono sempre rivelati all’altezza della situazione.https://youtu.be/ZwJEhWcCOM4L'impostazione della modalità ""ski""L’unica perplessità che mi resta è l’efficacia del sistema BOA: magari chi ha il piede meno magro del mio sarà pronto a smentirmi ma, per quanto mi sia sforzato di chiudere bene, non sono riuscito a trovare lo stesso feeling di un gancio. Credo che sia il prezzo da pagare per avere un sistema di regolazione più fine, utilizzabile anche in salita.PersonalizzazioniPer gli sciatori più sensibili è possibile operare qualche personalizzazione sulle geometrie dello scarpone: è possibile impostare 3 diverse inclinazioni del gambetto, rispettivamente a 12°, 14° e 16°. Inoltre, altra caratteristica ereditata dallo Spitfire, è presente uno spoiler nella zona del polpaccio che può essere alzato o abbassato senza l'utilizzo di nessun attrezzo.Calzata dei La Sportiva Skorpius CR IIDa quando vado in montagna, con qualsiasi calzatura di casa La Sportiva, per qualsiasi sport, ho sempre avuto un grande feeling e gli Skorpius CR II, una volta indossati, non fanno eccezione. Ho scelto la misura 28,5 (stessa misura che avevo con gli Spitfire) che corrisponde ad un 44 ed io solitamente uso il 43,5/44 per le scarpe, quindi nessuna sorpresa.&nbsp;Certamente non è uno scarpone per chi ha la pianta larga, il last 101 non è estremamente stretto ma, grazie alla scarpetta ben imbottita il piede risulta perfettamente avvolto.Consigliati perScarponi versatili e adatti ad un pubblico molto ampio. Gli Skorpius CR II offrono una prestazione ed un comfort in discesa che hanno poco da invidiare agli scarponi della categoria tour di alta gamma. Inoltre, grazie al peso contenuto e alla facilità di camminata, consentono di “preservare” la gamba in fase di salita.Ottimi soprattutto per l’utilizzatore più esperto che macina grandi dislivelli su terreni alpinistici, dove leggerezza e maneggevolezza sono importanti.[prezzo-link link=""https://mountainreview.it/vai/la-sportiva-skorpius-cr-ii/""]"
14167,"Blue Ice Firecrest 28","Il Firecrest 28 è lo zaino polivalente di Blue Ice, marchio di Chamonix, pensato per l’utilizzo su tutti i terreni e in tutte le stagioni.Versatilità e funzionalità sono gli aggettivi chiave di questo zaino. Non sono presenti grosse sorprese ma tutto è al posto giusto.Caratteristiche tecniche del Blue Ice Firecrest 28Capienza 28 ltRealizzato interamente in nylon 210dPFC free e approvato BluesignPeso: 840 g (750 g senza gli accessori sci)Totalmente impermeabilePorta casco (opzione disponibile a parte)[link-produttore link=""https://eu.blueice.com/products/firecrest-28-pack""]Modalità di testNell’ultimo mese, ho avuto la possibilità di testare il Blue Ice Firecrest 28 prevalentemente durante le mie uscite di scialpinismo e alpinismo invernale.Come al solito, durante i test degli zaini che mi è capitato di realizzare, ho cercato di concentrare in poco tempo tutti i “maltrattamenti” a cui tipicamente sono sottoposti.Ho inoltre utilizzato il Firecrest 28 sia come bagaglio a mano durante un viaggio di scialpinismo sull’Etna che come zaino principale per le mie gite.La prova sul campo del Blue Ice Firecrest 28CostruzioneDal punto di vista della scelta dei materiali, Blue Ice ha optato per l’utilizzo di un nylon robusto e resistente da 210 denari rip-stop. Nulla di estremamente innovativo, ma sicuramente una buona scelta per avere un giusto rapporto tra peso e durabilità.I diversi ganci presenti e il porta piccozze sono realizzati in lega d’alluminio leggera e le parti plastiche sembrano essere resistenti.Il Firecrest 28 ha una capienza, come suggerisce appunto il nome, di 28 lt.Permettetemi di aggiungere che, contrariamente ad altri zaini, questo litraggio è risultato essere reale ed effettivo.Lo schienale leggermente imbottito non presenta grosse pretese di traspirabilità. Lo zaino è disponibile in due misure: S/M - M/L a seconda della vostra altezza.Io sono alto 175 cm e ho testato lo zaino nella taglia M/L, la versione nella misura più piccola è invece indicata dalla casa produttrice come alternativa per il corpo femminile.ConceptNella patella superiore è presente un’ampia tasca esterna e una seconda interna con un gancio per le chiavi, particolare a mio parere sempre utile.Tasca sulla patella superioreLateralmente una zip permette l’accesso all’interno dello zaino e dalla parte opposta è stata cucita una tasca esterna elastica.Tasche laterali, con zip e con rete elasticaQuest’ultima non è mai stata da me realmente utilizzata poiché non avendo la chiusura non saprei quanto possa essere affidabile. Potrebbe tornare utile per lo stoccaggio veloce di berretto, guanti o buff.Gli spallacci del Firecrest 28, nella forma e vestibilità sono stati evidentemente presi in prestito dagli zaini da trailrunning. La loro forma a “pettorina” rende abbastanza aderente lo zaino a corpo, ma a pieno carico lo zaino pecca un po' di stabilità.Gli spallacci risultano inoltre essere ingombranti per via del porta borraccia e della taschina con zip. Se durante le gite con gli sci ai piedi possono risultare anche utili, durante l’arrampicata sono piuttosto inutili e d’intralcio. A differenza di altri accessori questi ultimi non sono rimovibili.Spallacci con porta borraccia e tasca con zipCome nella maggior parte degli zaini di questa categoria troviamo nelle parti laterali del Firecrest 28 delle cinghie di compressione, utili sia per lo stoccaggio degli sci che per rendere lo zaino più piccolo in caso di carico non completo.Blue Ice ha inoltre previsto la possibilità di installazione di una sacca idrica lasciando un gancio interno sullo schienale con sezione dedicata e prevedendo il foro per la cannuccia nella parte superiore destra ed elastici sugli spallacci.I porta piccozze esterni sono invece realizzati nella maniera che più preferisco, essenziale e funzionale. Due barrette di metallo collegate allo zaino tramite elastico e sempre due elastici nella parte superiore per i manici.Porta piccozzeVersatilità del Blue Ice Firecrest 28Il Firecrest 28 fa della versatilità il suo cavallo di battaglia: racchiuso in un unico prodotto abbiamo infatti la possibilità di avere a disposizione uno zaino perfetto sia per la stagione invernale che estiva.La costruzione semplice e pulita del Firecrest cela una serie di accessori modulabili in grado di cambiare notevolmente la propria destinazione d’uso.Per l’utilizzo nello sci alpinismo ad esempio è stata pensata una sacca interna rimovibile per lo stoccaggio di pala e sonda.Sacca interna rimovibile per pala e sondaAll’esterno invece, sempre rimovibile, è presente un gancio in metallo leggero sullo spallaccio sinistro per l’aggancio degli sci, elemento preso in prestito dagli zaini “race” per lo sci alpinismo da gara.Gancio per gli sciRimovibile anche l’anello gommato nella parte inferiore per gli sci accoppiati e fissati col gancio di cui abbiamo parlato prima.Invece, per quanto riguarda l’utilizzo estivo è stato pensato un sistema per lo stoccaggio dell'imbottitura della cintura all’interno dello schienale, dandoci però la possibilità di lasciare esposto il lacciolo in sottile in nylon.La cinghia ventrale può essere ""nascosta"" dietro lo schienaleQuesta opzione risulta essere molto utile in caso di utilizzo con imbrago durante l’arrampicata. Togliendo di mezzo la cintura  l’utilizzo dei porta materiali risulta più veloce e semplificato, senza l'inconveniente di “clippare” per sbaglio lo zaino.Sempre per l'utilizzo in parete è previsto un piccolo anello di nylon per agganciare in sosta il sacco, diverso dalla maniglia tradizionale.Consigliato perAvendo avuto la possibilità di testare questo zaino nella sola stagione invernale, posso realmente apprezzare fino in fondo solo la sua versione da sci alpinismo. In realtà, anche se si pone sul mercato come uno zaino polivalente e versatile, caratteristiche assolutamente riscontrate nel mio test, mi sento di dire che il suo meglio lo esprime sicuramente durante le gite con gli sci ai piedi.Consiglio dunque l’utilizzo del Blue Ice Firecrest 28 a tutti coloro che cercano uno zaino essenziale e funzionale per le proprie gite giornaliere con le pelli, come anche per cascate di ghiaccio, e che in estate utilizzeranno questo prodotto come sacco per trekking leggeri e sporadiche arrampicate.Per la sua anima race potrebbe essere anche un ottimo alleato per tutti gli utilizzatori che puntano a lunghi giri estivi con salita di vie normali e facili arrampicate affrontate in approccio fast &amp; light.[prezzo-link link=""https://mountainreview.it/vai/blue-ice-firecrest-28/""]"
14176,"Dmm Alpha Sport","PremessaI rinvii Dmm Alpha Sport rappresentano il prodotto di punta dell’azienda inglese per l’arrampicata sportiva ed in particolare per l’arrampicata in falesia su monotiri. Sono pertanto rinvii senza compromessi, progettati e realizzati nel migliore dei modi per garantire massima affidabilità nel tempo e grande facilità di utilizzo.Caratteristiche tecniche dei Dmm Alpha SportForgiatura I-BEAM dei moschettoniBlocca fettuccia in gommaPeso rinvio: 112 gr (109 gr verificato) per il 12 cm, 117 gr (114 gr verificato) per il 18cm, 122 gr (119 gr verificato) per il 25 cmPeso moschettone: 47 gr a leva curva, 46 gr a leva drittaApertura moschettone: 25 mm a leva curva (26.3 verificata), 22 mm a leva dritta (23.2 verificata)Tenuta (leva dritta e curva): 24 kN (asse maggiore), 8 kN (asse minore), 9 kN (a leva aperta)Lunghezza fettuccia: 12-18-25 cmLarghezza fettuccia: 25 mm al centro, 16 mm estremità[link-produttore link=""https://dmmwales.com/climbing-products/quickdraws/alpha-sport""]Apertura lato drittoApertura lato curvoModalità di testIl Dmm Alpha Sport è il mio rinvio preferito. Possiedo molti altri rinvii, ma questo modello, soprattutto quando vado in falesia, è sempre nel mio zaino. La prima serie la acquistai tanti anni fa, e l’ho rinnovata nel tempo, anche se di fatto pochissimo è cambiato.La mia prova, dunque, dura da circa 15 anni, sia in falesia che su vie sportive attrezzate bene, dove è sufficiente avere con sé rinvii e basta.I Dmm Alpha Sport in azioneLa prova sul campo dei Dmm Alpha SportI moschettoniI moschettoni Dmm Alpha Sport sono forgiati a caldo e costruiti in Galles. Sono di tipo I-BEAM, con il classico profilo ad I, che permette una notevole resistenza con riduzione del peso rispetto ai classici moschettoni a spina piena.La chiusura è di tipo keylock, ovvero il sistema di incastro tra naso e leva del moschettone non prevede parti in cui la corda si possa impigliare durante il suo posizionamento. Il moschettone lato chiodo è a leva dritta, quello lato corda è a leva curva con un angolo di curvatura unico nel suo genere.La bellissima leva curva del Dmm Alpha Sport. Si noti la cura con cui è realizzato il sistema keylock, perfettamente in linea con il naso.La caratteristica che rende unici i Dmm Alpha Sport è quella di essere “gobbi” nella parte finale della spina, a differenza, ad esempio, dei loro fratelli Dmm Shadow che possiedono una spina dritta.Le zigrinature sulle spine del moschettone e la caratteristica “gobba”.La fettucciaLa fettuccia, realizzata in nylon, è disponibile in tre lunghezze: 12 cm, 18 cm e 25 cm. È estremamente solida e sopporta perfettamente l’usura. La parte centrale, larga 25 mm, permette di essere impugnata sempre al meglio in qualsiasi evenienza (leggi “mungere”!).La novità più grossa rispetto ai Dmm Alpha Sport degli anni passati è relativa al gommino di fissaggio rinvio-fettuccia, il keeper. Nella vecchia serie, il keeper non era presente, ed il sistema di fissaggio era cablato direttamente nella fettuccia con un elastico nascosto.Sicuramente, un ottimo miglioramento, in quanto non solo il gommino è decisamente più robusto, ma anche perché l’elastico, dopo un uso prolungato, tendeva a perdere un po’ la sua efficacia.La fettuccia in nylon con il robusto e dimensionato keeper di gomma.Maneggevolezza dei Dmm Alpha SportUtilizzare gli Alpha Sport è una bellissima esperienza. Sono progettati e realizzati per rendere la rinviata più semplice e naturale possibile.Generazioni a confronto di Dmm Alpha Sport in falesia: in primo piano la nuova serie e sullo sfondo quella precedente, tutti perfetti!La presenza sulla “gobba” dei moschettoni, sia lato corda che lato chiodo, di abbondante zigrinatura, permette una maneggevolezza fuori dal comune, con impugnatura del rinvio sempre perfetta e sicura in qualsiasi frangente e modalità.La molla delle leve è perfetta, robusta e dura quanto basta, senza cigolii anche se ci si dimentica di pulirli. La geometria del moschettone lato corda è pensata per rendere l’inserimento di quest'ultima il più semplice e rapido possibile, ed infatti la corda sembra letteralmente ""risucchiata"" dal moschettone non appena la si appoggia alla leva curva.Inserimento del rinvio nei fix senza nessun problema e con presa perfetta in qualsiasi situazione.La generosa apertura del moschettone lato corda (oltre i 26 mm!) permette una rinviata fluida anche a chi possiede mani grosse.La corda pare letteralmente “risucchiata” dalla leva curva del Dmm Alpha Sport.Stabilità e soliditàLa solidità e la larghezza della fettuccia rendono il rinvio stabile e poco sensibile alle oscillazioni, cosa che favorisce le rinviate al limite, quando un urto accidentale potrebbe far oscillare il rinvio stesso rendendo difficoltoso l’inserimento della corda.A tutto questo si aggiunga l'estrema solidità e robustezza dei moschettoni, piuttosto insensibili all’usura. Queste caratteristiche qualitative, a mio modo di vedere, posizionano i Dmm Alpha Sport tra i migliori rinvii in commercio.Peso dei Dmm Alpha SportL’unica nota negativa dei Dmm Alpha Sport è il loro peso: non sono pesantissimi, ma neppure i più leggeri. Ad esempio, un confronto in casa con il Dmm Shadow nella versione da 18 cm mostra 6 grammi di differenza a sfavore dei Alpha Sport. Un confronto fuori casa con gli Spirit Petzl da 17 cm mostra una differenza di 14 grammi a sfavore dei Alpha Sport, ma con una fettuccia lievemente più lunga.Ma sono tanti e tali i vantaggi che ne derivano dal suo utilizzo che sinceramente non mi sento di penalizzare l’Alpha Sport per questo dettaglio.Consigliati perMi sento di consigliare questi rinvii soprattutto a chi cerca un prodotto estremamente solido, duraturo e realizzato in maniera impeccabile. Visto il peso non leggerissimo, secondo me la falesia è l’ambito particolarmente adatto per l’uso dei Dmm Alpha Sport, magari quando si lavora un tiro e la rinviata deve essere l’ultimo dei problemi.Suggerisco di prenderli soprattutto nella misura da 18 cm, molto più utilizzabile in ogni situazione, ed affiancarli con un piccolo assortimento di lunghezza 12 e 25 cm. In questa maniera si avrà sempre a disposizione la lunghezza ideale del rinvio, con i più lunghi da usare quando i tiri “girano” troppo, per evitare l’attrito, ed i più corti quando il posizionamento dei chiodi è pressoché in asse. Si potrà così contare su uno scorrimento sempre fluido della corda con tutti i benefici del caso.[prezzo-link link=""https://mountainreview.it/vai/dmm-alpha-sport/""]"
14436,"Cimalp Torre","Il Cimalp Torre viene raccontato dall'azienda francese come un capo di cui non si potrà fare a meno nelle le discipline d’alta montagna.Si tratta di un midlayer (classico secondo strato) realizzato con il tessuto brevettatato “Cimagrid” che è pensato per avere alta traspirabilità e buon isolamento termico. Nonostante sia un secondo strato, l'ho apprezzato anche per la sua buona protezione dal vento. Caratteristiche tecniche del Cimalp TorreTraspirante e caldoTessuto Cimagrid 230gr/m², 94% poliestere, 6% Spandex (elastan)Facilmente comprimibile e leggeroElastico per un’ampia libertà di movimentoVestibilità aderenteCerniera centrale + due ampie tasche sul pettoColletto alto per una migliore difesa da freddo e ventoVita e polsini elasticizzatiPeso: 304 gr taglia M[link-produttore link=""https://www.cimalp.it/it/pile-e-mid-layer/veste-polaire-en-cimagrid-2910.html""]Il tessuto Cimagrid è costituito da un materiale fatto a rete che ottimizza l'assorbimento del sudore e che limita il peso del tessuto, in modo che il capo sia comprimibile ed occupi poco spazio.Questa trama internamente mi ricorda la ciniglia, vista la sua estrema morbidezzaModalità di test del Cimalp TorreHo utilizzato questo prodotto nell’inverno 2023 che si è contraddistinto per cambiamenti climatici decisamente importanti nell’arco della stagione e da giornate estremamente variabili.Infatti mi è capitato di sperimentare:periodi con abbondanti e lunghe nevicate;giornate soleggiate, ma molto fredde con il termometro sotto lo zero di una decina di gradi;interminabili giorni ventosi.&nbsp;L’ambiente di test è stato per lo più alpino con quote da 1200 m a 3000 mLa prova sul campo del Cimalp TorreAssolutamente alla prima prova con Cimalp, dunque non sapevo cosa aspettarmi, né quale fosse il suo standard medio e sono stata piacevolmente impressionata.TraspirabilitàCome ho già detto, la traspirabilità di questo capo mi ha colpito positivamente. Mi è capitato di tenerlo addosso durante lunghe salite, senza avere il tempo di fermarmi per togliermi degli strati e ritrovarmi con lo zaino bagnato mentre il pile era praticamente asciutto. Oppure mi è capitato di usarlo durante ascensioni con incredibili raffiche di vento, sotto un guscio e trovare così l’abbinamento perfetto, senza bisogno di aggiungere o togliere qualcosa.&nbsp;Protezione dal ventoCimalp dichiara una buona protezione dal vento anche con raffiche a 60 km/h. In condizioni di vento forte e indossando il solo pile ho potuto verificare che:l’isolamento alla testa/collo era ottimo se indossavo il cappuccio, non sentivo l’esigenza di avere un altro strato.se infilavo il guscio antivento era solo per evitare di veder inumidito il midlayer dalla neve che inevitabilmente volava ovunque.Isolamento termicoIl pile Cimalp Torre ha soddisfatto le mie esigenze in fatto di calore. Infatti nelle giornate più rigide ho semplicemente accompagnato questo strato ad una giacca in Primaloft ed eventualmente ad un guscio per isolare dal vento. Ho faticato a tenerlo nelle salite alpinistiche ed escursionistiche con temperature primaverili, perché per me troppo caldo, e l’ho usato come strato termico nei momenti di sosta.CappuccioIl cappuccio è l’elemento “plus” ed è stato un’ottima trovata perché spesso ai midlayer simili manca e francamente è una pecca. La sensazione indossando il cappuccio è di averlo bello avvolgente in quanto ha il bordo elasticizzato e arriva a proteggere bene anche sotto la gola.Cimalp lo pubblicizza anche indossato sopra il casco, ma personalmente l’ho sempre usato sotto il casco o in sostituzione al cappello quando magari arriva vento improvviso e non si ha voglia di fermarsi, togliere lo zaino e cercare qualcosa da mettersi in testa.Cappuccio avvolgenteTascheIl pile Cimalp Torre ha due tasche all'altezza del petto, così da essere utilizzate anche con l'imbrago. Ne capisco la logica, anche se personalmente le avrei preferite all'altezza della vita.Un dettaglio delle tasche sul pettoManicheLe maniche le ho trovate eccessivamente lunghe, infatti arrivano fino a coprire il pollice. Avrei, a questo punto, apprezzato un’asola per infilare il pollice. E’ un piccolo dettaglio che apprezzo nelle giacche o nei midlayer, per la praticità nel vestirsi e per avere quella piccola protezione in più dal freddo.Maniche un po' lunghe e senza asola per il polliceCucitureQui devo segnalare un difetto del capo: dopo una ventina di uscite ho verificato che una cucitura sul polso ha iniziato a scucirsi. Potrebbe essere un difetto localizzato, che in ogni caso verificherò ancora nei prossimi mesi.Cucitura con segni di usuraVestibilità del Cimalp TorreCimalp Torre è un midlayer che si indossa bene da subito e nonostante abbia un fit aderente non resta incollato al corpo. Infatti inizialmente ero indecisa su quale taglia scegliere, tra una M (che utilizzo normalmente per capi di questo tipo - sono alta 165 cm e peso 60 kg -) o una L perché volevo evitare di trovarmi addosso qualcosa che mi fasciasse troppo. Alla fine la scelta è ricaduta su una M che veste perfettamente e che indosso con sotto un intimo a manica lunga.&nbsp;Vita e polsini sono elasticizzati in modo da “chiudere” il capo attorno al corpo e non farlo scivolare via durante i vari movimenti.&nbsp;Il colletto è bello alto per una maggiore protezione da vento e freddo.Consigliato perIl Cimalp Torre è un midlayer compatto, ideale per tutte quelle attività invernali o con clima rigido in cui si ha bisogno di uno strato termico altamente traspirante. Lo consiglio pertanto per scialpinismo, alpinismo in quota e ciaspole, dove si sale sotto sforzo e si suda parecchio.&nbsp;Interessante anche la sua discreta capacità antivento, buona per uno strato intermedio che normalmente non avrebbe questa funzione.Mi sento di consigliarlo anche per attività non invernali, quando si affrontano gite in cui si sale parecchio di quota e si potrebbe venire sorpresi da un cambiamento repentino di meteo.[prezzo-link prezzo=""89,90""]"
15089,"La Sportiva Aequilibrium St Gtx","PremessaL’Aequilibrium St Gtx è stato ideato da La Sportiva per essere uno scarpone ultra leggero da escursionismo tecnico ideale per vie ferrate, trekking e traversate in ghiacciaio e su terreni misti.Una calzatura che mira al perfetto equilibrio tra comfort, tecnicità, leggerezza e durabilità grazie anche a una costruzione innovativa.Caratteristiche tecniche dei La Sportiva Aequilibrium St GtxUna delle novità dei La Sportiva Aequilibrium St Gtx è il nuovo pacchetto suola/intersuola con costruzione a guscio Rubber Guard™ esterno e materiale espanso interno. Questo garantisce un'ammortizzazione accentuata e una maggior leggerezza derivata da un minor utilizzo di strati di gomma.Tomaia: Nylon 60,6 ad alta tenacità idrorepellente con zone anti abrasione Honey Comb GuardFodera: Gore-Tex Performance ComfortSottopiede: Nylon caricato carbonioSuola: Vibram SpringLug Tech e PU espanso interno, ramponabile con semi-automaticiGhettina paraneve in tessuto morbidoAllacciatura: a ganci nella parte superiore, a fettucce nella parte inferiore con ghettina anti-sfregamento inferiore per utilizzo con ramponiTallone Double HeelPeso (verificato): 717 gr (misura 43,5)[link-produttore link=""https://www.lasportiva.com/it/aequilibrium-st-gtx-uomo-nero-31a999100""]Modalità di testIl prodotto è stato utilizzato in occasione di 12 uscite tra gennaio e marzo di quest’anno. Ho effettuato escursioni su diversi terreni: dai sentieri EE su roccia e pietraia ad alcune uscite di alpinismo a quote medie su terreni misti con neve fresca e ghiacciata.Il dislivello andava dai 500 ai 1500 metri con una quota massima di 2500 m. In queste occasioni ho trovato meteo variabile, con temperature mai troppo rigide.La prova sul campo dei La Sportiva Aequilibrium St GtxCome si presentanoL’impressione generale è quella di una scarpa molto leggera, dal design affusolato e al tempo stesso accattivante. Al tatto rimanda un’elevata sensazione di comfort grazie anche alla linguella con soffietto integrato e alla ghettina paraneve morbida posta sul collarino.Colpisce fin da subito l’innovativa suola con il tallone Double Heel, che restituisce una sensazione di alta aderenza, e i rinforzi laterali in TPU contro le abrasioni.Comfort e indosso dei La Sportiva Aequilibrium St GtxFin dal primo utilizzo il piede entra agevolmente nello scarpone senza dover spingere eccessivamente. La linguella con soffietto integrato, posta nella parte posteriore del collare, consente una presa sicura e ferma della scarpa in fase di vestizione.Una volta calzato, la sensazione che si percepisce è quella di avere il piede ben avvolto dalla tomaia, in maniera uniforme, senza alcuna zona di compressione. L’allacciatura, a ganci nella parte superiore e a fettucce in quella inferiore, anche quando è molto stretta, non dà mai la sensazione di un piede compresso o di una caviglia poco mobile.L’innovativo snodo multidirezionale della tomaia (3D Flex System), infatti, permette alla caviglia di sfruttare le sue caratteristiche naturali senza perdere in stabilità.Nella zona del malleolo si può notare lo snodo multidirezionale 3D Flex System.Comportamento in camminataLa sensazione di comodità, già evidente dalla prima calzata, si mantiene anche nella camminata che risulta confortevole e agile. Anche in lunghi tratti su sentiero, la suola semirigida, che si flette leggermente durante il cammino agevolando la rullata, non ha causato alcuna sofferenza ai piedi. Questo è possibile grazie alla tomaia che li avvolge senza lasciare punti di marcata compressione o spazi vuoti.In fase di discesa la camminabilità è eccellente grazie all’innovativo tallone Double Heel. La costruzione a doppio tassello posteriore, molto pronunciato, aumenta l’effetto frenante e dona alla rullata una maggior fluidità, diminuendo al tempo stesso l'affaticamento muscolare.Il doppio tallone aumenta l’effetto frenante in discesa.Comportamento su roccia e neveI La Sportiva Aequilibrium St Gtx si muovono egregiamente sulla roccia. Questo è dovuto principalmente alla libertà di movimento della caviglia dato dal sistema 3D Flex che permette al piede di svolgere i movimenti e le rotazioni necessarie per scalare. Inoltre, l’Impact Brake System, l’innovativo sistema applicato alla suola che assorbe l’impatto, conferisce alla scarpa una maggiore adattabilità alle superfici rocciose dure.Infine, l’evidente climbing zone sulle punte della suola con leggere scanalature, garantisce l’appoggio e la giusta spinta in fase di salita.Ovviamente, vista la tipologia della scarpa, non può garantire un sostegno paragonabile a quello di uno scarpone a suola rigida. Detto questo, la sensibilità che trasmette è abbastanza elevata per permettere di percepire cosa si ha sotto i piedi.Uno degli aspetti che più mi ha colpito degli Aequilibrium è il loro comportamento in ambiente nevoso. Oltre all’ottimo lavoro svolto dalla ghettina paraneve presente sul collare, si nota subito l’elevato grip anche in condizioni difficili.In una delle uscite ero accompagnato da un amico che indossava un paio di La Sportiva Trango Tech. Raggiunto un pendio di neve compatta e dura, abbastanza ripido, ha dovuto fermarsi per indossare i ramponi mentre gli Aequilibrium St Gtx, grazie anche alla tassellatura decisamente importante, continuavano a mantenere una presa adeguata.Uso con i ramponiI La Sportiva Aequilibrium St Gtx sono predisposti per ramponi semi-automatici quando il terreno lo richiede. Una volta ramponata, la scarpa evidenza ulteriormente l’ottima mobilità della caviglia che la contraddistingue consentendo al piede di adeguarsi senza difficoltà all’inclinazione del terreno.Sul ripido la sensazione di stabilità è ottima e anche in discesa, su sentiero misto roccia e neve, consentono un’andatura bella sostenuta e confortevole.Per via della suola semi-rigida, come sulla roccia, non ci si deve aspettare un supporto come quello che possono dare degli scarponi da alpinismo maggiormente strutturati. Per questo motivo, l’aggancio in punta di ramponi, risente un po’ in termini di facilità e precisione rispetto a una suola rigida.Un plus di questa calzatura, è la ghettina di protezione dell’allacciatura in punta, per proteggere dai possibili sfregamenti quando si indossano i ramponi.La ghettina dei Aequilibrium St Gtx che protegge l'allacciatura in punta.Impermeabilità, termicità e protezione dei La Sportiva Aequilibrium St GtxL’ottima traspirabilità va di pari passo con l’impermeabilità: anche in giornate piuttosto miti, dove la temperatura si aggirava sui 15°C e l’attività era intensa, non ho mai avvertito la sensazione di sudore.Allo stesso modo, quando ho camminato nella neve fresca o attraversato piccoli ruscelli, i piedi sono rimasti sempre asciutti. Questo è dovuto alla fodera interna con membrana Gore-Tex Performance Comfort che impedisce all’acqua di penetrare, permettendo allo stesso tempo al sudore di fuoriuscire facilmente.Anche la protezione dagli urti è ottimale: sebbene li abbia utilizzati in maniera intensa e “senza riguardi”, non si notano segni di usura. I rinforzi laterali in TPU, i gusci giallo/rosso in punta e tallone a rinforzo della tomaia, e lo strato anti abrasione della zona del malleolo svolgono a dovere il loro lavoro.I La Sportiva Aequilibrium St Gtx non sono scarponi termici adatti alla stagione fredda. Nonostante l’inverno mite, soprattutto quando camminavo in neve profonda e le temperature erano poco sotto lo zero, ho avvertito una leggera sensazione di freddo ai piedi. Danno il loro meglio nelle tre stagioni e/o a quote non troppo elevate.Vestibilità e calzataHo testato questi scarponi nel numero di taglia che porto solitamente, il 43,5. Come scritto precedentemente ho sempre avuto una sensazione di massimo comfort e un piede avvolto in maniera ottimale senza punti critici. Consiglio perciò di rispettare il proprio numero di taglia.Il confronto con la famiglia AequilibriumI La Sportiva Aequilibrium St Gtx condividono con i fratelli Top Gtx e Speed la leggerezza, la durabilità e l’elevato comfort. Le tecnologie innovative come il Double Hell, il 3D Flex System e il battistrada Vibram SpringLug sono un altro punto in comune.La versione St si distingue, oltre che per il differente sistema di allacciatura (Boa per i Top, Quicklace per gli Speed), per una maggior versatilità di utilizzo in ambienti che vanno dalle vie ferrate alle traversate in quota. La versione top trova invece il suo ambiente naturale sulle goulotte, creste e salite di misto, mentre gli Aequilibrium Speed, a scarpa bassa, uniscono caratteristiche tipiche degli scarponi da montagna con quelle delle scarpe da trail running.Consigliati perL’elevato comfort, unito al peso leggero e ad una aderenza elevata, rendono i La Sportiva Aequilibrium St Gtx ideali per chi pratica un escursionismo tecnico o un alpinismo basilare, con un’attenzione particolare alla comodità. Danno il meglio di sé in trekking evoluti dove si incontrano anche passaggi tecnici, su terreni misti, vie ferrate e traversate in ghiacciaio.Non sono scarponi per un alpinismo avanzato, da lunghe progressioni sulle punte o da ghiaccio verticale, né per l’alpinismo invernale.[prezzo-link link=""https://mountainreview.it/vai/la-sportiva-aequilibrium-st-gtx/""]"
15137,"Black Diamond Vapor","PremessaIl casco Black Diamond Vapor 2023 è l'evoluzione dell'omonimo casco. Promette di essere più leggero, più traspirabile e più confortevole del vecchio modello. Questo è l'ambizioso obiettivo che si è posta Black Diamond.Caratteristiche tecniche del Black Diamond VaporPeso 170 g (taglia S/M)18 prese d'ariaCalotta in polisterene espanso ad alta resistenza XPSProtezione centrale in policarbonato e film di AluulaSistema di regolazione attorno alla testa basata su fettucce leggere e morbideDisponibile in tre colori[link-produttore link=""https://www.blackdiamondequipment.com/en_IT/product/vapor-helmet/""]PesoRispetto alla versione passata la taglia S/M passa da 200 g a 170 g. Un bel miglioramento, anche se Black Diamond nel sito dichiara 155 g.CalottaLa costruzione del nuovo Vapor si ispira anche ad altri caschi disponibili sul mercato, dove la parte laterale di copertura di policarbonato è stata eliminata lasciando la calotta in XPS nuda. Questa scelta, di fatto, riduce un po' la resistenza a sfregamento della parte laterale del casco, a favore però della leggerezza.In Europa, lo standard di riferimento è la norma EN 12492 che, per quanto riguarda la sicurezza della calotta, richiede che:gli urti piani su tutte le direzioni non devono superare una forza di impatto trasmessa alla testa di 10 kN;la parte superiore centrale non sia perforata da un percussore conico di 3 kg che cade da 1 metro.Compresi questi aspetti, pare chiaro che rimuovere la copertura laterale non crea problemi di sicurezza, laddove questa è decisiva nella resistenza alla penetrazione centrale.Black Diamond ha poi rinforzato il film in policarbonato con una lastra sottile in Aluula, che ha sostituito il precedente rinforzo in carbonio e kevlar. Aluula è un composito basato su una rete di fili di UHMPE (tipo Dynema) saldati tra loro e stampati tra due film plastici, che li proteggono da delaminazione e raggi UV. In questo modo, si ha un film centrale con la resistenza meccanica dell'acciaio ma la leggerezza del tessuto.Sistema di regolazione del Black Diamond VaporIl sistema di regolazione del casco rispetto alla versione passata non ha più i due tensionamenti laterali in plastica. Al loro posto sono usate delle fettucce morbide, più comode, che vengono tensionate tramite una fibbietta.La chiusura è simile a quella che si ha negli zaini o negli imbraghi, è un gesto quindi familiare per chi deve regolarsi il casco in testa.chusura sotto il mentofettuccia di regolazione dietro la nucaPiccola curiosità: nelle tre diverse edizioni del Black Diamond Vapor il logo è stato sempre più ridotto di dimensioni. Il look risulta ora a mio avviso più ""elegante"".Modalità di testHo utilizzato il casco Black Diamond Vapor nella mia ultima cascata di ghiaccio della stagione. Successivamente l’ho testato sia su vie di roccia che in falesia.La prova sul campo del Black Diamond VaporChi, come me, sostituisce il vecchio Black Diamond Vapor con il nuovo non avrà sorprese: appena lo indosserà si sentirà a casa. Il sistema di regolazione posteriore con la fettuccia da tirare è molto comodo e stabile.Ghiaccio e alta montagnaPer quanto riguarda l'aerazione, le prese d'aria nel nuovo Vapor sono ora 18, mentre prima erano 21. In compenso, la dimensione delle singole feritoie è aumentata.Su ghiaccio, devo dire che questo casco è così areato che è quasi un po’ freddo, tanto che coprirlo con il cappuccio del guscio diventa quasi un obbligo. Di buono è che, grazie alla sua forma compatta, entra bene sotto qualsiasi cappuccio.Grazie alla forma compatta il Black Diamond Vapor entra facilmente sotto al cappuccio.Vie a più tiriNelle vie a più tiri ho davvero apprezzato la leggerezza e l'aerazione: ci si dimentica di averlo in testa, mai caldo o fastidioso. Per lo stesso motivo lo raccomanderei anche per chi fa ferrate.La chiusura con fettucce non crea alcuno spigolo che potrebbe infastidire, tanto che me lo sono ritrovato in testa anche nel sentiero di rientro, quando ormai non serviva più.Falesia e tradMa è in falesia dove il Black Diamond Vapor mi ha davvero sorpreso: durante l’arrampicata non ho avuto la percezione di averlo in testa e non mi ha mai disturbato la vista.Difficile da misurare, ma ho avuto l’impressione che i tecnici Black Diamond siano riusciti a ridurre ancora di più il volume del casco. Questo non solo migliora il look, ma anche la performance: quando si scala in placca si ha bisogno di schiacciarsi molto sulla parete.Non avere ingombri a livello della testa è fondamentale in passaggi delicati di equilibrio. Lo stesso accade quando si scala in fessure off-width o in camini.Non c’è molto altro da aggiungere: quando indossi un casco che non si fa sentire e non ti ostacola, significa che non hai più scuse per non utilizzarlo sempre.Fissaggio lampada frontale del Black Diamond VaporIl sistema di fissaggio della lampada frontale è stato migliorato rispetto alla versione precedente che avevo trovato un po' debole. Nella parte posteriore è stato montato un elastico con clip più facile da operare anche a casco indossato.Mentre nella parte anteriore le clip sono più verticali e offrono miglior aggancio.Il fissaggio della lampada frontale del nuovo Black Diamond Vapor è notevolmente migliorato.Climbing e sicurezzaNel climbing, tutti concordiamo sul fatto che in montagna, in ferrata e su ghiaccio il casco sia indispensabile, ma quando facciamo falesia o boulder, non riusciamo a immaginarci di usarlo. Non lo indossiamo, anche se siamo esposti al rischio di caduta sassi o di voli che, ribaltandoci, possono farci battere la testa. Non lo usiamo perché il casco ""è pesante, scomodo e sembri sfigato"".Black Diamond, con il nuovo Vapor, ci pone davanti al fatto che non ci sono più giustificazioni per non usare il casco in falesia, così come in palestra di arrampicata o in bouldering.Vestibilità del Black Diamond VaporUsando caschi per moltissime attività (sci, enduro, downhill) posso dire che la taglia S/M di Black Diamond è perfettamente allineata con la M del mercato dei caschi sportivi. La vestibilità per me è perfetta e non necessita di adattamenti.Consigliato perConsiglio il Black Diamond Vapor a tutti i climber, alpinisti e falesisti che cercano un prodotto innovativo e leggero, per esprimersi al massimo livello dimenticandosi di avere un casco. Chi scala soprattutto in inverno, forse troverà questo casco un po' freddo.L'assenza della protezione laterale in policarbonato rende il casco un po' più delicato, pertanto chi cerca un prodotto indistruttibile forse dovrà guardare altrove.[prezzo-link link=""https://mountainreview.it/vai/black-diamond-vapor-2/""]"
15249,"La Sportiva Aequilibrium Top Gtx","PremessaIl La Sportiva Aequilibrium Top Gtx è presentato dall’azienda di Ziano di Fiemme come lo “stato dell'arte” dell’alpinismo fast &amp; light su roccia, misto e neve. In questa versione prende parte dei contenuti tecnici e del family feeling della serie “G”, rivisitandoli in chiave meno estrema. Una scarpa tecnica per chi cerca quella protezione in più in montagna e vuole provare qualcosa di diverso.Caratteristiche tecniche dei La Sportiva Aequilibrium Top GtxTomaia: Tessuto idrorepellente ad altissima resistenza all'abrasione termonastrato + soffietto interno idrorepellenteFodera: Gore-Tex Performance ComfortSottopiede in Nylon caricato carbonioSuola: Vibram SpringLug Tech con tasselli Impact Brake SystemAssenza di intersuolaGhetta esterna idrorepellente in Cordura elasticizzato e tessuto ad altissima resistenza con cerniera impermeabile YKKAllacciatura: a strap nella parte superiore, con BOA Fit System integrato nella ghetta nella parte inferioreTallone Double HeelSnodo direzionale 3D Flex System Evo con malleolo sagomato e linee di piega esternePeso: 748 grammi (misura 45)[link-produttore link=""https://www.lasportiva.com/it/aequilibrium-top-gtx-uomo-nero-21x999100""]Modalità di testHo utilizzato i La Sportiva Aequilibrium Top Gtx nei primi mesi del 2023. Li ho testati in varie uscite alpinistiche, sia invernali sia primaverili. Sono passato dai Vaji nelle Piccole Dolomiti, a qualche scalata di misto sulle Dolomiti di Casa, per finire sulle Goulotte del Monte Bianco.Le temperature sono state varie visto l’inverno anomalo, passando dalla decina di gradi sotto lo zero a temperature decisamente primaverili sui pendii esposti al sole.La prova sul campo dei La Sportiva Aequilibrium Top GtxCome si presentanoLa prima sensazione che si prova è di avere tra le mani un “prototipo”, come quelle auto futuristiche che si vedono ai saloni, frutto degli studi di design. Già al primo contatto si percepisce la cura costruttiva e la sensazione di solidità, mentre la suola del tallone ricorda molto le zampe degli ungulati, che di andar per montagne se ne intendono.La protezione fornita dal fascione in gomma è importante, accentuata in questo caso dalla ghetta che va a coprire interamente la tomaia interna e il sistema di chiusura Boa. Una volta indossato, se ne apprezza la forma snella, che trasmette una calzata fasciante e precisa, e subito viene voglia di macinare metri di dislivello sui vari tipi di terreno.Comfort e indosso dei La Sportiva Aequilibrium Top GtxI La Sportiva Aequilibrium Top Gtx hanno un’allacciatura particolare, composta da un Boa per la chiusura sul dorso del piede, e da un collarino in velcro per la caviglia, il tutto ricoperto da una ghetta in Cordura.L’inserimento richiede quindi di aprire completamente il Boa grazie all’apposito meccanismo di sblocco, “scoperchiando” prima la ghetta in Cordura.Il collarino in velcro dei La Sportiva Aequilibrium Top Gtx.La ghetta in Cordura ricopre completamente la scarpa.Il feeling è abbastanza immediato: il piede si sente piacevolmente avvolto dalla tomaia, in modo uniforme e senza zone di particolare compressione, sebbene dopo i primi passi mi è risultato naturale agire su Boa e Velcro per ottimizzare al meglio il comfort, specie sulla zona del tallone.Al riguardo, come avviene anche per i nuovi modelli della serie “G”, il cursore del Boa avrebbe potuto essere spostato esteriormente alla ghetta, per essere immediatamente accessibile. Tuttavia, questo lo avrebbe esposto maggiormente ad urti, vista la conformazione più “bassa” dello scarpone rispetto ai G2, G5 o G-Tech.Il sistema Boa posto sotto la ghetta in Cordura.Molto positiva la sensazione intorno alla caviglia. Pur risultando ferma e sostenuta grazie alla piega 3D Flex System, consente un buon controllo dell’appoggio ed un’ottima mobilità.Comportamento in camminataLa sensazione di comodità si trasferisce nell’uso, dove la tomaia morbida e avvolgente garantisce un comfort molto buono. Infatti, nonostante la suola sia semirigida grazie anche al sottopiede in misto Nylon/Carbonio, la rullata è molto confortevole.Questo è merito della suola dal disegno particolare, che flettendosi leggermente, agevola una camminata naturale e rilassata.Il doppio tallone garantisce un’ottima azione frenante.Devo dire di essere rimasto particolarmente colpito nel comportamento in discesa dei La Sportiva Aequilibrium Top Gtx. Sui terreni sconnessi, come pietraie e sfasciumi, il tallone Double Heel ha un’azione frenante davvero efficace che consente di muoversi agili e veloci.Comportamento su roccia e neveLa suola dei La Sportiva Aequilibrium Top Gtx ha una climbing zone anteriore interrotta da sottili scanalature per consentire una migliore presa sui terreni umidi. Inoltre, la tassellatura è decisamente pronunciata specie a livello del tallone. Considerando il numero di risuolature limitate a una, questa scelta è dettata dalla volontà di avere un prodotto comunque duraturo.Su roccia rivelano la loro natura di scarponi alpinistici fast &amp; light, consentendo di percepire l’appoggio senza che questo sia fuorviato dal fascione di protezione in gomma. La scarpa permette di intuire bene ciò che si ha sotto i piedi.Altro aspetto positivo è la buona libertà di movimento della caviglia, comunque regolabile attraverso il collarino in velcro. Il piede si trova agevolato nelle rotazioni e nei movimenti in fase di arrampicata.Sulla neve, grazie anche alla tassellatura generosa, la suola consente una progressione sicura, tenendo il piede riparato dalla ghetta che copre bene fin sopra alla caviglia.Se si vuole osare qualcosa di più sul terreno invernale è sufficiente calzare i ramponi.Uso con i ramponiCome dicevo, i La Sportiva Aequilibrium Top Gtx, sono predisposti per i ramponi semi-automatici. Il loro utilizzo è facilitato dall’ottima mobilità della caviglia, che consente al piede di adeguarsi bene all’inclinazione del pendio.Inizialmente, mi lasciava perplessa l'accentuata curvatura della suola, temendo una compatibilità non ottimale con i ramponi. Ho potuto invece apprezzare come il feeling risulti buono, quasi immediato, grazie alla loro rigidità correttamente “proporzionata”, consentendomi anche di scalare sul ghiaccio verticale e fare un po’ di misto durante le varie uscite.Solamente in un’occasione, con ghiaccio particolarmente duro sul verticale, il rampone si è allentato nella battuta. Questo comportamento probabilmente è dovuto alla smussatura del profilo anteriore in combinata con la particolare forma del tallone. Consiglio, quindi, di controllarne ogni tanto il fissaggio, sebbene sia un comportamento che ritengo “normale” con i ramponi semi automatici.Impermeabilità, termicità e protezione dei La Sportiva Aequilibrium Top GtxL’impermeabilità è garantita dalla membrana Gore-Tex Performance Comfort. Ovviamente, la traspirabilità risente della ghetta in Cordura. Va ricordato, però, che non si tratta di uno scarpone da trekking come i fratelli LT e ST adatti ad escursioni di media montagna nella bella stagione. Questo modello Top è stato progettato per l’alpinismo su terreni di misto neve, ghiaccio e roccia, dove non ho mai percepito ristagno di umidità al piede.Nonostante i La Sportiva Aequilibrium Top Gtx non siano stati concepiti come scarponi invernali - non sono dotati di imbottitura in Primaloft o della più termica membrana Gore-Tex Insulated comfort - la termicità è sicuramente buona per le attività a cui sono dedicati.Sebbene mi ritenga una persona freddolosa, durante le ascensioni con temperature inferiori di qualche grado allo zero, non ho sofferto il freddo, salvo dopo una ventina di minuti fermo nella neve farinosa in una goulotte.I materiali sembrano robusti. Tuttavia il fascione giallo gommato anteriore, già dopo le prime uscite, presentava segni dei passaggi sulla roccia e dell’uso dei ramponi. A proposito di questi ultimi, prestate attenzione alla ghetta: è facilmente ramponabile, sebbene vi sia una guaina plastificata sul lato interno del piede posta a protezione.Vestibilità e calzataIo, che ho un piede medio e dal collo alto, mi sono trovato alla perfezione con la mia taglia usuale, grazie anche alla chiusura avvolgente del Boa. Consiglio dunque l’acquisto del numero esatto.Il confronto con la famiglia AequilibriumI La Sportiva Aequilibrium Top Gtx condividono con i fratelli St Gtx e Speed la leggerezza, la durabilità e l’elevato comfort. Le tecnologie come il Double Hell, il 3D Flex System e il battistrada Vibram SpringLug sono un altro punto in comune.La versione Top si distingue, oltre che per l’adozione dell'allacciatura tramite sistema Boa, anche per la presenza della ghetta integrata e del collarino munito di velcro per la chiusura “alta”. La versione top trova quindi il suo ambiente naturale sulle goulotte, creste e salite di misto, mentre gli Aequilibrium Speed, a scarpa bassa, uniscono caratteristiche tipiche degli scarponi da montagna con quelle delle scarpe da trail running. Più versatile e dedicato al grande pubblico dell'escursionismo tecnico i modelli ST e LT.Consigliati perI La Sportiva Aequilibrium Top Gtx sono scarponi per chi ama la montagna in versione alpinistica fast &amp; light, con avvicinamenti anche lunghi (ma confortevoli nella camminata) per sentieri e sfasciumi. Il loro  loro terreno ideale sono le goulotte, i vaji, le creste e le salite di misto.A mio avviso, dopo averli testati in varie condizioni, il loro ambiente naturale è la media montagna invernale e l’alta montagna in estate, fino anche ai 4.000 metri.[prezzo-link link=""https://mountainreview.it/vai/la-sportiva-aequilibrium-top-gtx/""]"
15295,"Ortovox Peak 35","L’Ortovox Peak 35 è uno zaino studiato per l’alpinismo a 360 gradi 365 giorni l’anno. Grazie allo scompartimento dedicato a pala e sonda può essere un ottimo compagno per le gite scialpinistiche, anche di più giorni, grazie al volume di 35 litri espandibile.Risulta anche ottimo per l’alpinismo estivo, consentendo un molteplice fissaggio dell’attrezzatura come ramponi, corda e piccozze.Non è un peso piuma per alpinisti fast &amp; light ma piuttosto è dedicato a chi cerca uno zaino “tuttofare”, passando dallo sci, al trekking, all’alpinismo.Ho dovuto scavare a fondo per trovarne dei difetti, se così si possono definire; forse più corretto parlare di qualche piccolo “peccato veniale”.Caratteristiche tecniche dell'Ortovox Peak 35Materiale Poliammide 420 D Ripstop resistente a strappi e attritoPeso: 1500 gSistema dorsale Swisswool Full ContactAccesso al comparto principale: frontale e verticaleComparto di sicurezza per pala e sonda separatoComparto per mappafissaggio sci laterale e diagonaleSupporto per dispositivi di sicurezzaFissaggio snowboard e racchette da neve2 fissaggi per le piccozzeFissaggio cordaScomparto per ramponiRete per fissaggio cascoPredisposizione per sistema d’idratazioneFischietto di emergenza[link-produttore link=""https://www.ortovox.com/it-it/shop/zaini/p660628-alpinismo-peak-35""]Modalità di testHo utilizzato lo zaino Ortovox Peak 35 durante i primi mesi del 2023, compiendo varie uscite alpinistiche e scialpinistiche sulle Dolomiti di casa, sulle Alpi di Lyngen in Norvegia per finire con il Monte Bianco.La prova sul campo dell'Ortovox Peak 35Come è fattoAperture e tascheLo zaino è formato da una tasca che potremmo definire principale a cui si può accedere in maniera classica “dall’alto”, con apertura a coulisse, dopo aver aperto la patella superiore.Apertura a coulisseIn alternativa è presente una zip impermeabile a doppio cursore perimetrale a tutta lunghezza, che consente di accedere facilmente a tutta l’attrezzatura stivata all’interno.Cerniera perimetrale lateraleÈ poi presente una tasca  per l’attrezzatura di emergenza (pala e sonda), accessibile grazie a una zip di colore differenziato e senza dover aprire la patella superiore.Scompartimento per attrezzatura d'emergenzaDevo dire che al primo impatto lo zaino appare “articolato”, con tante tasche, cerniere e fettucce che influenzano un po’ chi come me è fanatico della essenzialità estetica e della semplicità. Tuttavia dopo averlo utilizzato già la prima volta ne ho apprezzato la modularità, prendendo confidenza con i vari scompartimenti.Dettaglio della tasca frontaleSopra allo scomparto principale è presente la patella superiore munita di due tasche con cerniera: una esterna (munita anche di gancio portachiavi) ed una interna. Cercando il pelo nell’uovo avrei preferito che, come il gemello Peak Light 32, si potesse asportare la patella superiore, contenendo così il peso complessivo.Un punto positivo è dato però dalla sua estensibilità in altezza, in modo da poter sfruttare eventualmente qualche litro in più dei 35 dichiarati aumentando il carico verticale.Apertura totale della cernieraDettagli e accessoriLa corda trova posto a cavallo dello zaino fermata grazie all’apposita fettuccia munita di gancio metallico. Grazie ad una seconda asola posta vicino allo spallaccio destro è possibile trasportare gli sci anche diagonalmente.Dettaglio dell'asola porta-sci diagonale ""a scomparsa""È presente anche un apposito passante per la cannula della sacca idrica che ha un'apposita tasca interna elastica dove viene fissata in alto grazie ad una clip.Inoltre è presente un passante elastico molto utile per fissare gli occhiali allo spallaccio in maniera sicura e stabile.Asola per occhiali sullo spallaccioDettaglio della tasca sulla cintura lombareSul cinturone lombare, ben imbottito, sono presenti un’asola porta materiale a sinistra e una tasca con cerniera a destra, sufficientemente ampia da contenere uno smartphone di ultima generazione o comunque piccoli oggetti di uso frequente.Un limite del cinturone è dato dal fatto che nonostante sia molto comodo durante gli avvicinamenti, il suo volume è importante e - non essendo rimovibile - può interferire con l’imbrago.Apertura perimetrale inferioreLateralmente ci sono delle fettucce munite di clip utili sia per comprimere lo zaino, fissare gli sci ad “A” (purché la loro larghezza al centro non superi indicativamente il 95) o anche per bloccare meglio la corda.Dettaglio delle cinghie laterali per compressione e fissaggio sciInoltre è stata adottata quella che potrebbe sembrare una piccola raffinatezza: sul fianco destro è presente una tasca espandibile con cerniera studiata appositamente per&nbsp; contenere i ramponi grazie ai rinforzi presenti, dotata di appositi scoli per l’acqua da disgelo. Ovviamente durante i trekking questa tasca può tornare utile per avere sempre a portata di mano una borraccia.Tasca porta ramponi laterali richiudibileDettaglio della tasca laterale multiusoSchienale e spallacciSicuramente uno dei punti di forza dello zaino è lo schienale presagomato, molto traspirante e comodo. Adotta infatti la tecnologia Swisswool in lana svizzera pressata che consente di regolare al meglio l’umidità e la temperatura, creando una sensazione di comfort e aiutando a mantenere asciutta la schiena.Schienale SwisswoolGli spallacci sono ben imbottiti e durante le progressioni non mi hanno mai dato la sensazione di taglio, anzi grazie alle molteplici regolazioni anche a pieno carico li ho trovati confortevoli.Sulla parte frontale troviamo poi una tasca con cerniera impermeabile, utile per riporre piccoli oggetti o una cartina, alcune asole a scomparsa utili per fissare le picche, fermate nella parte inferiore da appositi ancoraggi. Porta cascoRispetto al modello precedente viene persa la rete porta casco integrata nascosta in una taschina dedicata. La sostituisce una rete sempre fornita con lo zaino ma agganciabile sia frontalmente che sopra la patella, sfruttando le apposite asole.Porta casco frontalePorta casco sulla patella superioreLo studio accorto dello zaino si nota anche dalle estensioni delle fettucce laterali, fornite insieme allo zaino, che consentono di sistemare frontalmente anche una tavola da snowboard.Vista laterale con le cinghie di compressione munite di clipCome si comportaDurante le varie uscite ho compiuto parecchio dislivello con l’Ortovox 35, principalmente nello scialpinismo, effettuando anche brevi tratti di arrampicata. Durante alcune uscite di alpinismo era riempito fino all’orlo, con vestiti, attrezzatura, viveri, ecc. Diversamente da altri zaini che possiedo ne ho apprezzato la comodità in marcia, grazie alla ripartizione del peso, una volta regolato correttamente, e alla generosa cintura lombare.Lo schienale in Swisswool mi ha trasmesso una bella sensazione di traspirabilità, dove l’umidità dovuta al sudore non stagnava mai troppo, sparendo tra una pausa e l’altra. Da questo punto di vista secondo me non ha nulla da invidiare ad uno zaino concepito per il trekking.Peccato solo non poter rimuovere, durante i passaggi in scalata, il fascione lombare.In 35 litri “e poco più” (visto il volume espandibile) si può mettere tutto quello che può servire anche per un’avventura di più giorni.Dettaglio delle fibbie per espandere il volume verticalmenteGli accessori esterni per portare il materiale poi sono una vera marcia in più, rendendo lo zaino particolarmente modulabile e trasversale.Le asole sopra la patella superiore che possono consentire di trasportare esternamente un sacco a pelo oppure, grazie alle fettucce laterali, una tenda.Consigliato perConsigliato vivamente a chi vuole uno zaino tuttofare per alpinismo, scialpinismo e trekking tecnico in quota, ma che non sacrifica la specializzazione sull'altare della multifunzionalità. Tanta qualità costruttiva e un’attenta progettazione lo rendono robusto - anche se non leggero - ma molto confortevole. Insieme al fratello minore Peak Light 32 è secondo me uno degli zaini dedicati alle uscite alpinistiche e scialpinistiche meglio riusciti di sempre, un compagno da tenere in auto pronto per (quasi) qualunque avventura.[prezzo-link link=""https://mountainreview.it/vai/ortovox-peak-35/""]"
15362,"Alpina Rocket Bold Q-Lite","PremessaGli Alpina Rocket Bold Q-Lite, grazie all’imbottitura removibile, possono essere considerati un ibrido tra un paio di occhiali sportivi ed una maschera da freeride. L’ampio campo visivo li rende particolarmente adatti all’utilizzo in mountain bike o a uscite di scialpinismo.Caratteristiche tecniche degli Alpina Rocket Bold Q-LiteMontatura: Thermoplastisches Polyamid (TR 90)Tecnologia Q-Lite che aumenta il contrasto e fa apparire i colori più vivaciLenti QuattroflexImbottitura in schiuma rimovibileLenti antiurto ed idrofobiche: respingono l'acqua e lo sporcoAlette nasali regolabiliSistema Fogstop: impedisce l'appannamento delle lentiCategoria 3, 100% di protezione UV-A, -B, -CPeso: 40 g (120 g con la custodia)[link-produttore link=""https://www.alpina-sports.com/it/occhiali/occhiali-sportivi/rocket-bold-q-lite/""]Modalità di testHo testato gli occhiali Alpina Rocket Bold Q-Lite in numerose uscite di scialpinismo e tour in MTB, oltre che a diverse passeggiate in montagna.Durante le mie escursioni ho incontrato giornate soleggiate e nuvolose. Spesso, nei tour in mountain bike, sono passata per boschi con poca luce. Nelle uscite di scialpinismo, invece, li ho usati in discesa, al posto della maschera.La prova sul campo degli Alpina Rocket Bold Q-LiteLenti e tecnologieSono rimasta particolarmente sorpresa dall’eccellente qualità delle lenti. Questi occhiali sono dotati della tecnologia Q-LITE che, unita al filtro polarizzante delle lenti Quattroflex, aumenta i contrasti e aiuta a vedere meglio ostacoli e radici.Le lenti Quattroflex sono più luminose delle normali lenti polarizzate, i colori risultano enfatizzati e tendono ad essere più giallognoli, per avere una visione nitida anche in situazioni di luce tenue.Pur distorcendo un po’ i colori reali, ho apprezzato molto questa tecnologia, perché permette l’utilizzo di questi occhiali anche in boschetti in cui solitamente son costretta a toglierli per vedere meglio gli ostacoli.Un altro aspetto che ho apprezzato, è la totale assenza di riflessi o bagliori, soprattutto sui pendii innevati, restituendo una visione davvero nitida.Colori naturali senza occhiali.Colori accentuati con gli Alpina Rocket Bold Q-Lite.Protezione da sporco e sudoreUn rivestimento idrofobico mantiene la lente pulita dagli agenti esterni; gli Alpina Rocket Bold Q-Lite, infatti, tendono a non sporcarsi. Non li ho quasi mai puliti, eppure non avevano segni di dita, sporco o sudore.All'interno, il trattamento Fogstop impedisce l'appannamento della lente. Effettivamente, anche durante le salite più intense, non ho riscontrato problemi di appannaggio delle lenti.Ho notato solo una volta, che tenendo gli occhiali sopra la fascia termica per la testa, il sudore tendeva ad appannarli un pochino. Senza fascia invece non mi è mai successo.Regolazioni degli Alpina Rocket Bold Q-LiteQuesti occhiali presentano delle morbide alette nasali regolabili. Se indossati per un tempo prolungato, risultano comode in quanto non lasciano segni sul naso. Allo stesso tempo, però, pur stringendole, la sensazione è quella che gli occhiali tendono a scivolare verso il basso, soprattutto in discesa.Le alette nasali regolabili degli Alpina Rocket Bold Q-LIte.Un’altra caratteristica degli Alpina Rocket Bold Q-LIte è l’inserto removibile, realizzato in morbida schiuma, nella parte superiore dell’occhiale. Questo aumenta il comfort e permette una maggiore areazione, nonché protezione dalle gocce di sudore.L’inserto removibile in morbida schiuma nella parte superiore.Peso e strutturaLa struttura generale degli occhiali è piuttosto flessibile, per impedire la rottura degli stessi. In particolare, la parte terminale delle bacchette è in morbida gomma. L’ho trovata molto confortevole anche dopo diverse ore di utilizzo col casco.Nonostante le grandi dimensioni di questo occhiale, il peso è davvero ridotto: solo 40 g. VestibilitàLa vestibilità di questi occhiali è decisamente grande. La sensazione è quella di avere una maschera, con la leggerezza degli occhiali da sole. Il design estremamente sportivo personalmente non mi fa impazzire. Ma si tratta, ovviamente, di una questione soggettiva.La custodia del prodotto, al cui interno ci sono due panni in microfibra per pulirli, è ampia e piuttosto ingombrante.Consigliati perGli Alpina Rocket Bold Q-Lite sono degli occhiali altamente tecnologici: l’antiappannamento garantito dal Fogstop, il rivestimento idrofobico esterno che mantiene le lenti pulite e la tecnologia Q-Lite che aumenta il contrasto, li rendono ideali per le attività sportive.Grazie all’imbottitura rimovibile, li consiglio sia per attività di mountain bike sia per uscite di scialpinismo.In particolare, li suggerisco a chi è alla ricerca di un paio di occhiali sportivi, piuttosto grandi, e con lenti di alto livello che possano essere utilizzate anche in situazioni di scarsa luce o cambio luce, come ad esempio nei boschi. Occhiali che, per il loro design, possono essere una buona alternativa - più leggera - alla maschera.[prezzo-link link=""https://mountainreview.it/vai/alpina-rocket-bold-q-lite/""]"
15382,"Ferrino Maudit 30+5","Il Ferrino Maudit  ha una doppia anima ed è subito evidente, così come l’attenzione ad offrire ai frequentatori della montagna molteplici possibilità di carico del materiale tecnico estivo e invernale.Gli spazi di carico risultano decisamente molto ben sfruttabili e permettono uno stivaggio ordinato di tutta l’attrezzatura.Lo zaino Ferrino Maudit si inserisce quindi nel segmento escursionismo - alpinismo ed è dedicato, come dichiarato dall’azienda, a chi frequenta la montagna tutto l’anno.Caratteristiche tecniche del Ferrino Maudit 30+5Peso min (Kg) 0,97 kg Peso max (Kg) 1,37 kg&nbsp;Capacità(l) 30 + 5Tessuti: Poliestere Diamond Dobby 300D | Poliestere Twill 500 x 400D&nbsp;Dorso: “Hollow back system”:&nbsp;Riflettore Recco integrato&nbsp;Copri zaino&nbsp;Due porta piccozze con asole superiori amovibili&nbsp;Porta sci lateraleNastri addizionali frontali amovibili porta materiali&nbsp;Nastri di compressione laterale&nbsp;Accesso “full opening” frontale al corpo dello zaino&nbsp;Cinturino pettorale con fischietto integrato&nbsp;Asole porta piccozza superiori amovibili&nbsp;Asole porta materiali su fascia a vita e interno dorso&nbsp;Compatibile col sistema di idratazione H2 Bag&nbsp;Compatibile con porta-cascoDaisy chain frontale&nbsp;Istruzioni SOS[link-produttore link=""https://www.ferrino.it/shop-it/attrezzatura/zaini/alpinismo/75294mdd-zaino-maudit-305.html""]Modalità di test del Ferrino MauditIn occasione di quattro uscite, tra febbraio e inizio aprile, ho avuto occasione di utilizzare il Ferrino Maudit in modo intensivo. Ho provato lo zaino a diverse quote (fino a 2000 m), con differenti pesi sulle spalle e facendo trekking in vari contesti escursionistici, dalla fitta vegetazione agli ampi spazi in quota.La prova sul campo del Ferrino MauditTolto lo zaino dall’imballo, ho notato subito la robustezza dei materiali al tatto e la generosa dimensione delle cerniere lampo: due caratteristiche che mi hanno subito confermato che il Ferrino Maudit è stato pensato per resistere senza problemi e nel tempo all’usura e agli sfregamenti.Avete mai pensato a quante volte durante una singola escursione buttiamo senza troppa cura lo zaino per terra sui sassi taglienti? Io si.Tasche e scompartiSono rimasto impressionato dalla possibilità di carico: ogni singolo spazio è ben ragionato, regolare e soprattutto facilmente raggiungibile grazie all’apertura generosa.Curiosa la scelta dell’aumento del litraggio con una grande cerniera che ripiega un lembo di tessuto e che consente, una volta aperta, un carico extra per le occasioni in cui può fare comodo.Esempio di stivaggio sfruttando gli spazi di carico e l’apertura generosaPraticissime anche le tasche sulla cintura ventrale per piccoli oggetti pronto uso e la suddivisione degli scomparti interni che permettono di disporre bene tutto il materiale e gli oggetti necessari nel corso della giornata.L’assenza del classico cappuccio dello zaino però obbliga a rinunciare alla comodissima tasca per le chiavi della macchina e il portafoglio che, ammetto, mi è molto mancata. Peccato.Funzionalità e accessoriNelle ""caratteristiche tecniche” sono elencati tutti gli utilissimi accessori messi a disposizione da Ferrino. Ho particolarmente apprezzato le comodissime fibbie molto facili da sganciare e le diverse possibilità di riporre il materiale.Menzione d’onore per la piastrina Recco integrata, che non fa mai male, e per gli anelli daisy chain dentro a una delle tasche, molto utili per moschettonare qualcosa o per riporre ad esempio pala e sonda.Mi è invece mancata una tasca dedicata al coprizaino, incluso nel Ferrino Maudit. Non essendo previsto uno spazio ad hoc per riporlo, sono stato costretto ad appallottolare il coprizaino, spingendolo sul fondo con il timore, però, di rovinarlo.Il coprizaino non trova uno spazio dedicatoPortaoggetti esterniNel Ferrino Maudit non solo ci sono le maniglie porta sci, la daisy chain esterna in bella vista e i porta materiali sulla fascia ventrale, ma Ferrino offre anche in dotazione delle ulteriori fettucce per stoccare e comprimere all’esterno altro materiale più voluminoso come stuoini, sacchi a pelo ecc..Mi è sorto il dubbio di riuscire a mettere più cose all’esterno che all’interno ma sono stili di carico, ed io sono decisamente della scuola “tutto dentro niente fuori”.Le pratiche fettucce aggiuntivePersonalmente ho sentito però la mancanza di tre cose: una tasca elastica laterale per una piccola borraccia, una fibbia superiore per fissare una corda,e soprattutto un anello di fettuccia per incastrare la punta dei bastoncini. Ho dovuto ragionarci un attimo per riuscire ad agganciarli al meglio così da non mettere in pericolo me o le persone intorno.Per il resto davvero ineccepibile! È uno zaino pieno di appigli e anelli.Ho apprezzato molto quelli sugli spallacci per agganciare gli occhiali da sole.Comfort e stabilitàHo piacevolmente constatato che lo zaino è rimasto incollato alla mia schiena in ogni condizione e che si è perfettamente adattato alla mia fisionomia, nonostante non sia possibile personalizzare l’altezza dello schienale.Le regolazioni degli spallacci e le fibbie ventrali sono quelle classiche che permettono di suddividere con agilità i pesi tra spalle e bacino e che offrono un bel comfort grazie alle imbottiture.Ottima aderenza lungo tutta la schienaMolto apprezzata la traspirabilità degli spallacci che, grazie alla termoforatura, permettono all’aria di circolare liberamente.Lo ammetto: sono rimasto colpito dal passaggio dell’aria sullo schienale.Di solito propendo per zaini con una air zone più evidente proprio perché temo il sudore sulla schiena ma lo schienale Hollow back system del Ferrino Maudit mi ha fatto ricredere.L’ottimo schienale molto traspirantePesoIl peso dichiarato e il peso da me rilevato sono pressoché identici: a secco supera il chilogrammo, un po’ troppo per un 30+5 se lo intendiamo come uno zaino solo da escursionismo.Sono sicuro che in Ferrino ne siano ben consapevoli e che quindi sono riusciti a risolvere il “problema” impostando  una suddivisione dei carichi intelligente e ben distribuita, rendendo così poco rilevante questo dato.Il Ferrino Maudit  è uno zaino progettato per un utilizzo anche più tecnico e quindi il peso è in parte giustificato dalla robustezza del tessuto pensato per resistere all’ inevitabile abrasione causata da lamine e becche.Consigliato perPenso che il Ferrino Maudit 30+5 sia uno zaino&nbsp; adatto sia a escursionisti che vogliono farne un uso intensivo in trekking attraverso zone impervie, sia a sci escursionisti e alpinisti, ma anche a chi fa dell’outdoor una professione (AMM, GAE ecc..)In un mercato che punta all’iper specializzazione dell’equipaggiamento (ho uno zaino per ogni tipo di uscita che faccio) realizzare un prodotto come il Ferrino Maudit è una scelta coraggiosa e un esperimento a mio avviso parzialmente riuscito. Inevitabilmente non potrà essere perfetto per ogni attività o esigenza, ma viste le sue spiccate doti di resistenza, praticità e capienza, sarà sicuramente un fedele compagno long lasting.[prezzo-link link=""https://mountainreview.it/vai/ferrino-maudit-305/""]"
15421,"Blue Ice Harfang Alpine","I Blue Ice Harfang Alpine sono ramponi ultraleggeri a 12 punte, progettati per l’alpinismo classico e le progressioni su ghiacciai in alta quota.&nbsp;Selezionati all’Ispo Award 2022 come prodotto innovativo e versatile.Dei ramponi Blue Ice abbiamo già avuto modo di parlare in un altro articolo scritto da Andrea, che ha avuto modo di testare la versione da scialpinismo degli Harfang.Nella versione Alpine ci troviamo di fronte a un modello a 12 punte e leggermente più pesante del fratello da scialpinismo.La struttura e la costruzione è la medesima. Vediamo nel dettaglio le caratteristiche tecniche.Caratteristiche tecniche dei Blue Ice Harfang AlpinePeso al paio 571 gr senza antizoccolo / 623 gr con antizoccolo12 punteMisure 35 EU / 47 EUAcciaio al cromo sia nel puntale che nella tallonieraRegolazione tallonieraSistema automatico/semiautomatico frontale intercambiabileFettuccia in UHMWPE (Ultra Light Molecular Weight Polyethylene)3 buchi frontali per regolazione archettiPorta ramponi compatto con asola per attacco all’imbragoAntizoccolo in TPU active per riduzione accumulo neve[link-produttore link="" https://eu.blueice.com/products/harfang-alpine-hybrid-crampon""]Modalità di testHo avuto modo di testare i ramponi Harfang Alpine su salite di stampo classico sulle Orobie, dove ho potuto valutare la comodità di calzata, la tenuta delle punte in fase di camminata e dei puntali nei tratti più ripidi.Ho utilizzato in particolare i ramponi su canali di neve con pendenza 50° e su salite di misto classico con passaggi di roccia fino al III/IV grado.Ho deciso di testarli nella versione semi-automatica per valutarne meglio la stabilità sullo scarpone. Li ho utilizzati in accoppiata agli Scarpa Ribelle Tech 2.0 HD, uno scarpone piuttosto morbido che mette in risalto l’eventuale instabilità del rampone.La prova sul campo del Blue Ice Harfang AlpinePeso e ingombroCominciamo subito dalle caratteristiche più significative di questi ramponi, cioè il loro peso ridotto e l’ingombro minimale.Appena presi in mano ci si rende immediatamente conto della loro leggerezza e questo resta il principale punto di forza degli Harfang Alpine.Peso del rampone singoloPeso della coppia nel porta ramponePoco più di 320 grammi è un peso davvero irrisorio per un prodotto a 12 punte, soprattutto perchè ciò non avviene a discapito della solidità dei materiali. L’acciaio al cromo del puntale e della talloniera garantisce ottima resistenza al rampone.La coppia di ramponi nella loro sacca e con attacco semiautomatico ha un peso totale di 680 grammi. Circa 200 grammi in meno dei modelli più leggeri sul mercato.Dettaglio del rampone chiuso su se stessoL’altra caratteristica molto convincente è la comprimibilità del rampone che riposto all’interno della sua sacca occupa meno della metà di un rampone classico.Il sistema di chiusura per richiudere su se stesso il rampone è di facile e immediato utilizzo.Confronto con sacca porta ramponi classicaPunte e tenuta su ghiaccioCome già accennato i Blue Ice Harfang Alpine sono dotati di 12 punte in acciaio cromo, estremamente resistente e duro, sia nel puntale che nella talloniera.Dettaglio del puntaleL’impressione è che la tenuta delle punte sia ottimale su pendenze classiche e non consiglierei ramponi su pendenze e terreni più complessi (come ad esempio misto tecnico o ghiaccio vivo più verticale).&nbsp;L’uso corretto per questi ramponi è su ascensioni alpinistiche classiche in quota.Dettaglio delle punte posterioriAllacciatura e stabilitàPratico e funzionale anche il sistema di allacciatura sullo scarpone, che avviene in maniera molto semplice attraverso un gancio in alluminio e un’asola presente sulla fettuccia.Sono riuscito a montare i ramponi anche indossando guanti leggeri.Dettaglio dell'aggancio lateraleUn altro punto di forza di questo rampone, dunque, è la sua stabilità una volta agganciato allo scarpone.Regolazione dei Blue Ice Harfang AlpineIl sistema di regolazione è sicuramente il punto debole degli Harfang Alpine. Il setting della fettuccia centrale è davvero macchinoso e richiede del tempo. E’ impensabile regolare il rampone durante l’allaccio in ambiente ed è indispensabile farlo a casa.Dettaglio della fettuccia centrale che regola la lunghezza del ramponeE’ inoltre leggermente più semplice regolare in allungamento la fettuccia, che non in fase di accorciamento, dove la manovra è più complessa.Placchetta sostitutiva per aggancio automaticoSecondariamente la sostituzione della placchetta automatica/semiautomatica è complessa, davvero troppo. Il ferro è durissimo ed è estremamente faticoso estrarlo dal foro frontale. Blue Ice consiglia di montare i ramponi su una morsa da banco, che tuttavia io non possiedo (e non si tratta di un attrezzo che normalmente si ha a disposizione). Ho impiegato circa 1h e 20 per sostituire le placchette dei ramponi la prima volta.Aggancio semi-automaticoAggangio talloneL’aggancio del tallone avviene per il classico attacco semiautomatico, regolabile con apposita rotella.Il collegamento sul corpo del rampone avviene con filo metallico, un altro elemento che conferisce leggerezza e semplicità di utilizzo.Dettaglio della talloniera con regolazione a rotellaAnti-zoccoloL’anti-zoccolo è in plastica morbida e ciò aiuta a ridurre il deposito di neve sotto le placchette.Sia quelli anteriore che posteriore è rimovibile (cosa che però io sconsiglio) e ciò riduce ulteriormente il peso degli Harfang Alpine.Dettaglio anti-zoccoloConsigliati perConsiglio i Blue Ice Harfang Alpine a tutti gli alpinisti alla ricerca di un prodotto leggero e poco ingombrante. Da questo punto di vista si tratta un rampone davvero imbattibile. Il loro utilizzo ideale è il terreno classico, come lunghe ascensioni in quota, su ghiacciaio o su facili roccette. Li sconsiglio a chi sia alla ricerca di un rampone tecnico per salite su lunghe pareti nord o frequenti tratti di misto.[prezzo-link link=""https://mountainreview.it/vai/blue-ice-harfang-alpine/""]"
15442,"La Sportiva Jackal II Boa","PremessaLa Sportiva Jackal II Boa è una scarpa da mountain running ad alte prestazioni, adatta per runner di peso medio-leggero, che corrono lunghe distanze su terreni rocciosi e duri.I tratti distintivi di questa scarpa sono l’elevata precisione e l’ottima calzata, garantita anche dall’innovativo sistema Boa. L’utilizzatore ideale è il runner che cerca leggerezza, protezione e facilità di corsa.Caratteristiche tecniche delle La Sportiva Jackal II BoaIntersuola: in EVA con cuscinetti interni ammortizzanti in poliuretano ad alto ritorno di energia (Infinitoo™ Technology)Soletta: OrthoLite ibrido Mountain Running ergonomica da 4 mmBattistrada: in mescola FriXion Red con tasselli a spessore differenziato Impact Brake System (IBS) e inserti FLEX longitudinali che favoriscono la piega della suolaDrop: 7 mm (tallone 29 mm, punta 22 mm)Altezza dei tacchetti: 3.5 mmPeso: 254 g (misurato nella taglia 39.5)[link-produttore link=""https://www.lasportiva.com/it/jackal-ii-boa-donna-bianco-56i000402""]Le due principali novità delle La Sportiva Jackal II Boa, rispetto al precedente modello, riguardano la presenza della doppia chiusura Boa e la linguetta integrata sulla tomaia.La chiusura Boa consente un fitting della scarpa personalizzato e preciso. La linguetta, rialzata per creare una ghetta di protezione, è realizzata in Ariaprene SpiyralFit multistrato, materiale altamente elastico e traspirante.Modalità di testHo utilizzato le La Sportiva Jackal II Boa a marzo e aprile di quest’anno per circa 200 km e 8000 m di dislivello. Le ho testate per la maggior parte su sentieri di media montagna, anche con tratti tecnici e rocciosi, sia in salita che in discesa.Nelle mie uscite ho incontrato terreni di vario tipo: terra asciutta e compatta, fango, rocce lisce, rocce ruvide, prati, mulattiere e brevi tratti ancora innevati. Le temperature variavano da pochi gradi sotto lo zero a temperature più miti (20°C), mentre le singole uscite si aggiravano tra i 15 e i 25 km e dislivelli dai 500 m ai 1500 m.La prova sul campo delle La Sportiva Jackal II BoaIl primo impattoQuando ho ricevuto le La Sportiva Jackal II Boa, la prima impressione è stata quella di una scarpa leggera, esteticamente molto bella e, dal punto di vista funzionale, davvero innovativa e performante. Il collarino con funzione di piccola ghetta mi è subito sembrato morbido ed ero confidente che non desse fastidio durante i trail.La colorazione bianca è esteticamente molto bella, ma trovo che sia poco adatta ad una scarpa da trail, dato che questo tipo di calzatura tende a sporcarsi in fretta.Il pesoLe La Sportiva Jackal II Boa sono scarpe piuttosto leggere: ho misurato 254 g nella taglia 39,5.Anche in termini di peso, questa nuova versione è stata migliorata rispetto alle Jackal tradizionali. Nonostante l’aggiunta delle due rotelle Boa comporti un incremento di 5 grammi, il peso delle scarpe è di molto inferiore ai 275 g dichiarati da La Sportiva per le “vecchie” Jackal da donna (taglia 38).Comfort e fit delle La Sportiva Jackal II BoaIl comfort delle La Sportiva Jackal II Boa è ottimo e non ho mai sviluppato vesciche ai piedi. Non bisogna temere di allargare il collarino con funzione di ghetta per calzarle: esso è elastico e robusto e, nello stesso tempo, rimane morbido durante la corsa.Una volta regolati correttamente i due Boa, la scarpa avvolge alla perfezione il piede e infonde una sensazione di precisione pari a quella di una scarpetta da bici da corsa, senza essere rigida. Non avevo mai provato una calzatura da trail running così “aderente” e precisa prima d’ora.Il sistema di allacciaturaIl sistema Boa rappresenta una vera e propria rivoluzione nell’ambito delle scarpe da trail running. Inizialmente temevo che la sua durabilità si rivelasse scarsa e che le rotelle fossero eccessivamente sporgenti, ma mi sono dovuta ricredere. Anche dopo aver maltrattato i due Boa, aprendoli e chiudendoli più volte in maniera energica, sono rimasti integri.L'allacciatura con doppio sistema Boa.Le rotelle non mi hanno mai creato problemi di intralcio o di urti contro i vari ostacoli che, tipicamente, si incontrano durante un trail.La velocità di regolazione delle stringhe è davvero notevole. Mi è capitato più volte di effettuare microregolazioni durante le mie uscite, stringendo le stringhe per migliorare la precisione di passo o, al contrario, allargandole per accogliere meglio i piedi gonfi dopo parecchi km di corsa.Sicuramente, queste regolazioni non sono altrettanto agevoli con le calzature che montano stringhe tradizionali.https://youtube.com/shorts/hlap0kRXzJU?feature=shareIl sistema di allacciatura Boa.Infine, con questo sistema, si evita il fastidioso problema delle stringhe che si slacciano o si impigliano in qualche ostacolo (cosa che mi è successa spesso con altre scarpe).Uno svantaggio innegabile del sistema Boa, tuttavia, è quello della più difficile sostituzione dei lacci in caso di rottura degli stessi. Questa è un’operazione che necessita di essere eseguita da un negozio specializzato.Protezione e traspirabilitàLa tomaia è molto morbida al tatto. L’ottima traspirabilità offerta da questa mesh non si accompagna, fortunatamente, al facile ingresso nella scarpa di polvere e piccoli detriti. La tomaia non è idrorepellente, tuttavia l’acqua evapora rapidamente verso l’esterno.La bordatura di rinforzo, in materiale termoplastico, rende la scarpa robusta e duratura.La bordatura di rinforzo nella parte posteriore delle La Sportiva Jackal II Boa.È presente anche un puntale in gomma che protegge in maniera molto efficace dagli urti accidentali contro ostacoli come rocce o radici.Il puntale in gomma protegge dagli urti accidentali.Su questo modello la linguetta è integrata nella tomaia ed è rialzata per creare una ghetta di protezione. Durante i miei trail, la linguetta non si è mai spostata e non mi ha mai creato zone di frizione eccessive sul collo del piede, grazie al materiale elastico e morbido di cui è costituita.Inoltre, nessun detrito è mai riuscito ad entrare nelle scarpe. Ciò non è del tutto scontato, visto che in passato mi era successo con altre scarpe da trail running dotate di collarino.La linguetta con funzione di ghetta.L'intersuola delle La Sportiva Jackal II BoaCome per la precedente versione delle Jackal, l’intersuola sfrutta la tecnologia Infinitoo™, sviluppata da La Sportiva per migliorare l’assorbimento degli impatti e il ritorno di energia durante la corsa.Effettivamente, sono sempre riuscita ad affrontare le discese in maniera rapida, poiché la scarpa ammortizzava molto bene nella parte anteriore ed era molto stabile in quella posteriore. Questo ottimo assorbimento degli impatti, unito all’elevata precisione di passo che il sistema di chiusura Boa è in grado di offrire, mi ha fatto sentire sicura, anche sui terreni più tecnici.In salita e sui terreni più duri, il cuscinetto anteriore di poliuretano mi ha sempre garantito un’ottima reattività e ritorno di energia.Ho apprezzato particolarmente il drop di 7 mm, tra i maggiori presenti nel catalogo La Sportiva. Più alto è il drop, minore è lo stress sul tendine di Achille. Avendo il tendine di Achille sinistro quasi sempre infiammato, tendo a preferire scarpe con drop medio-alto.Suola e gripNella suola delle Jackal II Boa è presente una corona esterna in gomma più morbida, che aiuta la tenuta in curva, mentre al centro vi sono tasselli più rigidi e alti, che aumentano la tenuta in frenata e in discesa.La suola delle La Sportiva Jackal II Boa con i tasselli più rigidi al centro per aumentare la tenuta.L’altezza dei tasselli di 3.5 mm non è elevatissima e questo si paga un po’ in termini di tenuta sui terreni fangosi o innevati. Su tutti gli altri tipi di terreno, specie quelli duri e rocciosi, le La Sportiva Jackal II Boa danno il meglio.A livello di durabilità, dopo i 200 km di test non ho notato alcun segno evidente di usura precoce, nonostante i molti tratti rocciosi e sconnessi percorsi.Calzata delle La Sportiva Jackal II BoaIl numero da me testato (39.5) è perfetto per il mio piede. Generalmente porto il numero 39, quindi vi raccomando di scegliere mezzo numero in più rispetto a scarpe di altri brand.Durante i due mesi di test, ho utilizzato sia calze in fibra sintetica sottili, sia calze in lana merinos più spesse, trovandomi meglio con queste ultime. Stringendo molto la chiusura Boa per avere una maggiore precisione di passo, infatti, la cucitura interna della tomaia posizionata sotto al malleolo interno mi dava leggermente fastidio sulle lunghe distanze. Bisogna dire che io sono una runner che tende a iperpronare e, dunque, il mio piede appoggia spesso in maniera eccessiva su quella zona.Consigliate perConsiglio le La Sportiva Jackal II Boa ai runner che cercano una scarpa da mountain running ad elevate prestazioni. Ideale per le lunghe distanze, dà il meglio di sé su terreni di montagna garantendo un’elevata stabilità anche sui passaggi più tecnici e complessi.Essendo una scarpa leggera e aderente la consiglio soprattutto per i corridori longilinei e di peso leggero-medio (fino a 75 kg). La formidabile stabilità garantita dalle Jackal II Boa, comunque, non preclude di utilizzare questa calzatura anche a runner più robusti.L’introduzione del sistema di allacciatura Boa, infine, rappresenta una novità indiscutibile e che ho apprezzato. Il runner che ricerca una scarpa all’avanguardia e ricca di tecnologia non potrà certo rimanere indifferente di fronte a questo modello.Aggiornamento dopo 400 km di utilizzoDopo la pubblicazione della recensione, avvenuta dopo 200 km di utilizzo, ho avuto modo di continuare ad utilizzare le scarpe per due mesi in alta Val Masino. Qui il terreno è caratterizzato da percorsi molto tecnici (parte dei quali attrezzati) di alta montagna. Al termine di questi due mesi di utilizzo quasi giornaliero, il sistema di chiusura BOA non è più in grado di mantenere costante la tensione di chiusura, costringendo a fermarsi per ripristinare la tensione. Questo tipo di problema avviene non appena si urta in modo anche leggero la scarpa contro qualche ostacolo. Abbiamo segnalato il difetto a La Sportiva per dare modo di fare una verifica.[prezzo-link link=""https://mountainreview.it/vai/la-sportiva-jackal-ii-boa/""]"
15531,"Garmont Vetta Tech Gtx","PremessaCon Vetta Tech GTX, Garmont unisce in un’unica calzatura esperienza ed innovazione. Il prodotto punta a soddisfare le esigenze delle donne che vogliono uno scarpone versatile per più attività outdoor dalla primavera all’autunno.Confortevole e flessibile, è adatto ad attività dal ritmo sostenuto e trekking di più giorni con carichi anche pesanti. Allo stesso tempo, è dotato di buona rigidità che lo rende preciso anche per affrontare vie ferrate e terreni più tecnici.Caratteristiche tecniche dei Garmont Vetta Tech GtxTomaia in pelle scamosciata da 1,6mm con inserti protettivi in eFoam,Fodera in Gore-Tex Extended ComfortSuola Michelin OffroadSistema Heel LockCalzata con tecnologia A.D.D. GramontPeso: gr 460 a scarpa (taglia 38)[link-produttore link=""https://it.garmont.com/product/23003543/vetta-tech-gtx-wms""]Modalità di testHo provato questo scarpone principalmente durante il Selvaggio Blu, percorso riconosciuto tra i più impegnativi d’Italia, che si svolge su terreni misti, rocce affilate e presenta anche brevi passaggi di arrampicata fino al IV grado. Le tappe ricoprono circa 10 km al giorno con un dislivello attorno ai 1000-1100 mt. L'ho testato anche in brevi escursioni a bassa quota con la prima neve invernale e poi a fine inverno.A metà settembre, in Sardegna, durante il giorno il sole scalda ancora come fosse fine estate, ma l’escursione termica si fa sentire durante la notte e nelle prime ore del giorno, quando il sole deve ancora sorgere.Un altro componente del gruppo ha avuto occasione di provare i miei Garmont Vetta Tech GTX poiché, ahimè, le sue scarpe lo hanno abbandonato e l’unica che aveva delle scarpe di riserva ero io!La prova sul campo dei Garmont Vetta Tech GtxIl packagingApro la scatola e… wow! Degli utilissimi consigli per la cura ed il mantenimento dello scarpone sono presenti all’interno della confezione.A proposito di manutenzione, per rendere la calzatura più durevole, nelle parti più delicate e soggette ad abrasioni (puntale e zona del tallone) sono stati inseriti degli inserti in eFoam, una mescola non contenente inquinanti altamente resistente che protegge la tomaia.La calzata innovativa dei Garmont Vetta Tech GtxGarmont ha studiato a fondo l’anatomia del piede durante lo sviluppo di questo scarpone, e la cosa si nota immediatamente. Il taglio dello scarpone è asimmetrico a livello della caviglia: più alto all’interno è più basso all’esterno, per assecondare i movimenti del piede durante la camminata.Anche la tomaia segue il profilo anatomico della caviglia.La linguetta ha uno spessore eterogeneo, con alcune parti più spesse e altre più sottili, di modo che si adatti al meglio alla forma non simmetrica di caviglia e avampiede. Ho apprezzato molto il fatto di non avere più linguette storte che si muovono durante la camminata.L’allacciatura che si spinge verso la punta dello scarpone permette una buona regolazione dei volumi, così come la tecnologia Heel Lock permette di regolare al meglio i lacci attorno alla caviglia e al tallone. In 5 giorni di trekking e più di 50 km non ho avuto nessuna vescica.L'allacciatura a livello della caviglia con la tecnologia Hell Lock.Tutto ciò fa parte della filosofia Anatomically Directed Design (A.D.D.) di Garmont, che fa sì che sia la scarpa ad adattarsi al piede e non viceversa.Alla prima calzata ho provato una bella sensazione di morbidezza sotto al piede: il plantare ecologico Ortholite UltraLite, con una struttura che combina rigidezza all’esterno e morbidezza e ammortizzazione nella parte interna, fa sì che anche dopo ore di camminata il piede non risulti affaticato e stanco.Suola, grip e precisioneLa suola Michelin Offroad è stata duramente messa alla prova dai difficili terreni del Selvaggio Blu ma si è rivelata efficace.Il resistente battistrada, con tassellatura diversificata in punta e sul tallone per una migliore aderenza e frenata, è dotato di inserti in Fiber Lite per non appesantire lo scarpone. In questo modo lo rende più flessibile agevolando la rullata. Le mescole utilizzate differiscono nelle varie parti della suola per aumentare il grip.Tassellatura differenziata sulla punta e sul tallone.Il sottopiede FrameFlex Mid contribuisce alla stabilità e ad una adeguata rigidezza su terreni più tecnici.La forma affusolata dello scarpone fa sì che questo risulti stabile e aderente alla roccia in caso di passaggi difficili, fessure, piccole tacchette.Anche durante i passaggi in arrampicata, la sensazione di confidenza ed aderenza sulla roccia è stata sempre molto buona.Impermeabilità e termoregolazione dei Garmont Vetta Tech GtxL’ormai collaudata tecnologia Gore-Tex Extended Comfort rende questo scarpone impermeabile, e in aggiunta, ne migliora anche le capacità di traspirazione e termoregolazione.In Sardegna sono finita con i piedi a mollo in spiaggia ed il piede è rimasto bene asciutto. Inoltre, ad inizio inverno, dopo una delle prime nevicate, ho utilizzato i Garmont Vetta Tech per una passeggiata a bassa quota ed anche qui, nonostante sia sprofondata nella neve, lo scarpone si è rivelato un’ottima barriera contro l’acqua e l’umidità.Durante il Selvaggio Blu, con un calzino da trekking estivo, il piede non si è mai surriscaldato troppo e non ho avuto la sensazione di un’eccessiva sudorazione all’interno dello scarpone.Assistenza tecnicaSia io che il mio compagno di trekking, nei giorni di utilizzo, siamo stati infastiditi da una cucitura presente tra la tomaia e la piccola ghetta che contribuisce a rendere la calzata ancora più avvolgente a livello della caviglia.A fine giornata ci siamo accorti entrambi di avere una piccola escoriazione a livello del tendine d’Achille. Non siamo comunque stati costretti a un cambio scarpe; è bastato semplicemente allentare la tensione dei lacci a livello della caviglia.La cucitura difettosa non si è ripresentata nel secondo paio.Abbiamo segnalato il problema a Garmont che prontamente ha riconosciuto il difetto di fabbricazione e ci ha consegnato un nuovo paio, con il quale il problema non si è più ripresentato.Vestibilità dei Garmont Vetta Tech GtxNella scelta del numero di scarpe, solitamente mi affido alla tabella taglie che offre il produttore, misurando il piede. Anche in questo caso non ho avuto sorprese sulla calzata: il numero indicato sulla tabella corrispondente alla misura del mio piede si è rivelato essere quello adatto.Consigliati perConsiglio i Garmont Vetta Tech alle donne che sono alla ricerca di uno scarpone confortevole ed impermeabile ma allo stesso tempo preciso, ideale per trekking anche con zaini pesanti e su terreni misti e roccia.Grazie al resistente battistrada con tassellatura diversificata che garantisce un elevato grip, il buon supporto della caviglia durante la camminata e il fascione laterale che lo protegge dall’usura, questo prodotto è adatto anche come scarpa da vie ferrate e da avvicinamento su terreni mediamente impegnativi.[prezzo-link link=""https://mountainreview.it/vai/garmont-vetta-tech-gtx/""]"
15561,"Aku Viaz Dfs Gtx","La Aku Viaz DFS GTX è una scarpa dall'animo tecnico, con buona protezione della tomaia ed una forma snella e precisa che ben si adatta alla progressione su roccia. Stupisce positivamente il sistema di allacciatura che assicura precisione e customizzazione della calzata a seconda dei bisogni e degli utilizzi.Caratteristiche tecniche della Aku Viaz Dfs GtxTomaia: air8000® + welded pu filmProtezione tomaia: fascione in gommaFodera: gore-tex® performance comfortBattistrada: vibram® croda lite baseIntersuola: pu doppia densitàSottopiede: 6-4 mm nylon+carbon fiber + die cut eva (stiff)Plantare: custom fitAllacciatura: Dual Fit SystemRamponabile in semi-automatico o classicoPeso: 658 gr. 1 scarpa, taglia 42[link-produttore link=""https://www.aku.it/shop/mountaineering/viaz-dfs-gtx-nero-arancio/""]Modalità di test delle Aku Viaz Dfs GtxHo testato le Aku Viaz DFS GTX in condizioni di escursionismo avanzato, su terreni misti, con avvicinamenti lunghi dalla media montagna attorno ai 3000 m sulle Orobie Bergamasche e in Val Viola. Ho provato il prodotto anche in via ferrata, alternando l’utilizzo degli appoggi artificiali con quelli naturali. Infine ho utilizzato la scarpa in un viaggio escursionistico di 6 giorni, incluso il viaggio aereo e la guida dell'auto, come unica scarpa a disposizione.La prova sul campoCome si presentaLe soluzioni tecniche mettono in evidenza un carattere sportivo e moderno, donando alla scarpa un look caratteristico. La protezione della tomaia in gomma nera avvolge tutta la parte bassa e la rende a prova di sassi e rocce. Sulla zona del metatarso è presente una fascia in maglia elastica sotto la quale riporre la chiusura speed lace.La suola Vibram Croda Litebase ha una mescola colorata, ed il colore è ripreso sul resto della scarpa. Il taglio protegge tutta la caviglia, con un gambaletto semirigido ed una linguetta integrata. Tutta la scarpa è rivestita in membrana Gore-tex che garantisce impermeabilità alle normali intemperie.Comfort e indossabilità della Aku Viaz Dfs GtxL’allacciatura è originale e funzionale: permette di svincolare la parte del gambaletto con l’avampiede. Per chi cerca mobilità della caviglia è possibile stringere la parte bassa della scarpa e meno quella alta, dando così alla caviglia il massimo movimento. Se completamente chiusa la scarpa offre una buona solidità con il collo del piede, utile per le situazioni in cui serve maggiore stabilità e in cui è previsto l’uso dei ramponi.Dettaglio sistema di allacciaturaIl plantare è custom fit, schiumoso per adattarsi alla pianta del piede. Non è però dotato di fori di aerazione e, considerando la membrana in Gore-tex con in aggiunta il fascione di gomma esterno, ho notato un po’ di sudorazione.Il plantare delle Aku ViazLa scarpa da sottoLa suola delle Aku Viaz è una Vibram® Croda Litebase, che riduce del 30% il peso complessivo rispetto a suole standard e lo spessore del 50%, mantenendo la qualità Vibram in aderenza, trazione e durata. La climbing zone anteriore è ben pronunciata.La suola: Vibram Croda LitebaseLa tenuta della suola è ideale e il disegno del battistrada offre degli artigli ben scolpiti a tal punto che la camminata su neve dura non richiede ramponi, sempre utili comunque per questioni di sicurezza.Buona l'""impronta"" sulla neveIn fase di camminataTrattandosi di una scarpa tecnica a suola semirigida, non è dotata di un rullaggio pronunciato ma grazie al sistema di allacciatura modulabile ho potuto aggiustare la scarpa al meglio durante le lunghe camminate. Il piede non batte in punta ed è ben bloccato in discesa.In situazioni di via ferrataLa scarpa permette di gestire al meglio i passi di arrampicata e quelli sui gradini o scalette. La climbing zone e la protezione frontale e laterale in gomma offrono appoggi precisi anche di punta e la mobilità della caviglia, seppur protetta, aiuta nei passaggi più atletici.Ho apprezzato l'aderenza della suola in quelle situazioni un po’ infide, come le scalette lisce di acciaio.L'utilizzo dei ramponiIl sottopiede di montaggio della scarpa accoppia nylon e fibra di carbonio, offrendo una buona rigidità che porta la scarpa a gestire bene l’utilizzo dei ramponi anche in situazioni di carico in punta o laterale. L’invito posteriore per l’aggancio automatico dei ramponi è ben marcato.Utilizzo dello scarpone con i ramponi semi-automaticiHo provato la scarpa con soddisfazione anche con dei ramponi universali, con attacchi in materiale termoplastico flessibile sul tallone e sulla punta. La rigidità della Aku Viaz DFS GTX permette di creare un corpo molto solido con i ramponi universali.Con ramponi universaliGrazie alla buona rigidità della scarpa sono riuscito a superare dei tratti sulle punte in condizioni quasi a secco. La Aku Viaz DFS GTX offre una base molto performante per chi intende spingersi su terreni misti con certe difficoltà.Tomaia e impermeabilitàPer la tomaia viene utilizzato l’air8000® di AKU a cui è stato saldato un film in poliuretano, lasciando alcune zone scoperte e protette da una rete a maglia fine. Questo permette di gestire l'aerazione ma rende il prodotto poco prestante per i climi particolarmente freddi: in un viaggio con temperature a -10C ho avuto sensazione di freddo. L’impermeabilità è buona grazie alla membrana Gore-Tex Performance Comfort, un laminato a 4 strati, ma ritengo che la tomaia sia un po’ leggera nelle situazioni di neve bagnata.Una nota critica riguarda la durata della tomaia: dopo qualche mese di utilizzo ho notato delle scollature tra il fascione in gomma e la tomaia stessa, probabilmente per un difetto di incollaggio.Calzata delle Aku Viaz Dfs GtxNella parte anteriore e posteriore sono presenti due comodi occhielli per calzare al meglio la scarpa, utilizzando quindi due sole due dita per allargarla e infilarci il piede con velocità.Occhielli per facilitare l'ingresso del piedeLa calzata è precisa: io ho il 42 di piede ed ho testato una misura 42, corretta ma avrei preferito mezzo numero in più per poter ad esempio gestire al meglio delle calze invernali, più spesse. La struttura non permette di adattarsi a tutti i tipi di piedi così facilmente, probabilmente piedi a pianta larga richiedono la scelta di un numero con maggiore attenzione.Consigliata perLa Aku Viaz DFS GTX offre un insieme di soluzioni tecniche interessanti, per un prodotto idoneo all’alpinismo veloce, i percorsi di misto anche con ramponi, le vie ferrate e l’escursionismo avanzato. E' una scarpa tre stagioni, quindi non adatta all'alta quota e ai climi molto freddi. L’allacciatura modulare permette di gestire bene la scarpa in una molteplicità di situazioni, passando rapidamente da una configurazione più rilassata ad una più tecnica.I materiali molto leggeri con cui è costruita hanno però manifestato qualche segno di usura già dopo i primi mesi, in particolare nella zona del fascione perimetrale.[prezzo-link prezzo=""349,90""]"
15603,"Garmont 9.81 Pulse","PremessaLe 9.81 Pulse sono state ideate da Garmont per essere delle scarpe leggere, adatte ad un escursionismo semplice come camminate a ritmo sostenuto su sentieri, stradine e mulattiere. Una calzatura dal design elegante che garantisce, allo stesso tempo, praticità e comfort.Caratteristiche tecniche delle Garmont 9.81 PulseTomaia in tessuto sintetico senza cuciture realizzata in PET riciclatoIntersuola biobased in EVA ricavata dalla canna da zuccheroSistema di allacciatura Fast-lacePlantare Garmont con il 20% di materiali riciclatiSuola: GTF™ MagnetDesign anatomico Garmont A.D.D.Peso: 365 gr (misura 44)[link-produttore link=""https://it.garmont.com/product/26234751/9-81-pulse#ideal""]Scopri il prezzo ed acquista onlineModalità di testIl prodotto è stato utilizzato da febbraio ad aprile di quest’anno. Ho effettuato escursioni su diversi terreni: da semplici sentieri escursionistici di montagna, alle vecchie mulattiere militari e strade forestali.Il dislivello andava dai 300 ai 1200 metri. Ho avuto modo di utilizzarle spesso anche in ambiente urbano. Sono state testate con temperature prettamente primaverili.La prova sul campo delle Garmont 9.81 PulseCome si presentanoL’impressione generale è quella di una scarpa molto leggera, dal design affusolato ed elegante. Balza subito all’occhio la suola con disegno mimetico che fa risaltare i tasselli abbastanza marcati. Il sistema di allacciatura fast-lace sembra scorrere bene e sorprende positivamente la presenza nella confezione di un paio di stringhe “normali”.In generale, restituisce subito l’impressione di comfort, soprattutto grazie alla tomaia leggera e alla flessibilità della parte anteriore.Comfort e indosso delle Garmont 9.81 PulseFin dal primo utilizzo il piede entra agevolmente nello scarpa grazie anche all’asola verticale posteriore. La linguetta asimmetrica, che segue la forma naturale del piede, è molto sottile: inizialmente ero un po’ perplesso, ma mi sono ricreduto subito quando ho constatato che la pressione dei lacci è ben distribuita. Il risultato è quello di non sentire affatto la loro pressione sul collo del piede.Tra i lacci e la linguetta è presente, inoltre, una sottile ghetta protettiva forata che impedisce a detriti e materiale di entrare nella scarpa.La linguetta asimmetrica e la ghetta protettiva sotto il sistema di allacciatura.La sensazione di comfort trova il suo apice nella zona posteriore della calzatura. Il tallone è molto strutturato nella parte inferiore e si fa più soffice nella parte superiore, mentre l’imbottitura asimmetrica, restituisce un’elevata sensazione di comodità all’altezza dei malleoli.Le Garmont 9.81 Pulse si avvalgono dell’ottimo sistema di chiusura Fast Lace. La regolazione risulta davvero pratica e veloce consentendo, al tempo stesso, di trovare la giusta taratura al fine di adattare la calzatura alla forma del proprio piede.Come dicevo, nella confezione sono fornite anche due stringhe normali per chi vuole passare ad un’allacciatura più “tradizionale”. Anche se questo può incrementare ancora di più l’aspetto urban, ho sempre preferito mantenere il sistema Fast Lace per la sua praticità di utilizzo e per la sensazione di stabilità che restituisce.Nelle escursioni ho sempre mantenuto un ritmo di camminata sostenuto ma non si è mai allentato.Il sistema di chiusura Fast Lace offre un'ottima regolazione.Comportamento in camminataLa sensazione di comodità, già evidente dalla prima calzata, si mantiene anche in fase di utilizzo. La suola molto flessibile agevola la rullata, consentendo una camminata fluida e molto agile. La scarpa si flette seguendo di pari passo il movimento del piede elevando il comfort.Si apprezza fin da subito l’elevata leggerezza che, assieme alla flessibilità, contribuisce a fine giornata ad avere piedi e gambe meno affaticate rispetto ad altre calzature.Tutte queste caratteristiche sono figlie del design anatomico di Garmont (A.D.D.), il quale permette al piede di usufruire della sua naturale capacità di trovare stabilità, assorbire gli urti e donare una spinta efficace.La tomaia in tessuto sintetico, assieme al sistema di allacciatura Fast-Lace, fanno sentire il piede ben avvolto e fasciato. Nella parte bassa del tallone è presente una conchiglia di protezione e contenimento che dà un supporto adeguato al piede e una buona stabilità per questo tipo di calzature.Anche in fase di discesa si ha la massima protezione senza perdere stabilità nell’appoggio.Grip e tenutaLa suola Garmont GTF Magnet, composta da tasselli di diverse forme e grandezze, garantisce un’elevata aderenza e risulta adatta alle attività indicate. Ho avuto la sensazione di una camminata sicura e stabile sia sui sentieri facili di montagna, sia sulle rocce arrotondate delle mulattiere.I tasselli, in generale ben scolpiti, sono più ampi nella zona del tallone per aumentare il controllo in fase di discesa. Al contrario, nella zona della punta, le dimensioni sono variabili al fine di incrementare la trazione al suolo nella fase iniziale di camminata.Traspirabilità e impermeabilitàIl fiore all’occhiello delle Garmont 9.81 Pulse è la traspirabilità. Nelle mie escursioni non ho mai avvertito la sensazione di calore e, al rientro a casa, nonostante i ritmi sostenuti, non ho mai trovato i piedi sudati.Per quanto riguarda l’impermeabilità, questa risulta molto limitata per ovvie ragioni. Le Garmont 9.81 Pulse, infatti, non sono dotate di membrana impermeabile; una scelta che contribuisce ad aumentare la leggerezza e la traspirabilità.In una delle mie uscite ho dovuto attraversare velocemente un piccolo rio, con l’acqua che ha raggiunto subito le dita dei piedi. D’altro canto, la velocità di asciugatura della scarpa è davvero molto rapida.Calzata delle Garmont 9.81 PulseHo testato le Garmont 9.81 Pulse nella taglia 44 anche se, solitamente, per questo genere di calzature, porto la 43,5. Nonostante l’elevato range di regolazione che il sistema Fast-Lace permette di fare, consiglio comunque di prendere il proprio numero per ottimizzare le qualità del prodotto.Consigliate perConsiglio le Garmont 9.81 Pulse agli escursionisti che cercano una scarpa molto leggera e traspirante. Queste caratteristiche le rendono ideali per hiking semplici e camminate veloci, e, in generale, per le attività a ritmo sostenuto con temperature calde senza il timore di sudare.Sebbene i loro ambienti ideali siano percorsi con bassa difficoltà, mi sento di consigliarle a camminatori con alle spalle già un po’ di esperienza. Essendo una scarpa bassa che dà il meglio di sé in attività dal ritmo sostenuto, occorre avere una buona dose di agilità e mobilità della caviglia. Non le consiglio per attività di media-alta montagna o dove i terreni sono particolarmente sconnessi.Infine, consiglio questo prodotto a chi ha a cuore la sostenibilità e l’etica costruttiva basata su materiali riciclati.[prezzo-link link=""https://mountainreview.it/vai/alltricks-garmont-9-81-pulse/""]"
15622,"Ferrino Maverick 2","La Ferrino Maverick 2 è una tenda a due posti mono telo, il cui materiale ad alta tecnologia permette un’ottima resistenza alle basse temperature in ambienti invernali e alta quota.È una tenda progettata dalla casa torinese per avventure di alpinismo e sci alpinismo in condizioni estreme, ma adatta e versatile grazie al peso ridotto per ogni tipo di escursione; dal trekking in zone calde e umide fino al cicloturismo.Caratteristiche tecniche della Ferrino Maverick 2Peso: min 2,2 kg, max 2,5 kgVolume: 1.5 m3Dimensioni: 16x42 cmStruttura: Double crossMateriali: Doppio tetto Poliammide Ripstop 40D, 80 g/m2, con Membrana 10000 mm Pavimento Poliammide 70D, 95 g/m2, spalmatura poliuretanica impermeabilità 8000 mmPaleria: Paleria in lega di alluminio temperato 7001 T6 con caratteristiche di leggerezza, resistenza ed elasticità[link-produttore link=""https://www.ferrino.it/shop-it/attrezzatura/tende/expedition/99067daa-tenda-maverick-2.html""]Modalità di testHo testato la tenda Ferrino Maverick 2 in estate in Patagonia Cilena, per escursioni di più giorni in ambienti estremi. Questa terra ha la peculiarità di poter presentare 4 stagioni in un giorno e per questo richiede una tenda adatta alle condizioni più severe. In autunno l'ha testata la mia amica Elena, sempre in Patagonia, in situazioni climatiche differenti: le temperature sono arrivate a -10 gradi a 1500-2000 mt di altezza. In estate la tenda è stata testata con piogge, venti forti e temporali.La prova sul campo della Ferrino Maverick 2Dimensioni e trasportoLa Ferrino Maverick 2 oltre ad essere molto leggera (max 2,5 kg) è estremamente compatta. Nelle escursioni in solitaria l'ho trasportata senza problemi all'interno del mio zaino da 40 litri, nel quale oltre alla tenda trasportavo materassino, sacco a pelo, fornellino, cibo e vestiario pesante. Dimensioni della sacca e della paleria a confronto con una nalgene da 1lLa paleria è molto leggera, quindi anche se si è in due persone non ha senso separarla dalla tenda per distribuire il peso.La sacca della tenda permette una buona compressione con delle cinghie.Montaggio e smontaggioIl montaggio e lo smontaggio sono immediati e veloci, grazie a un sistema di due pali che si incrociano nel mezzo hai quali il telo si aggancia con dei classici ganci di plastica. La struttura mono telo permette un montaggio facilissimo anche in condizioni ventose e fredde con utilizzo di guanti. I due pali, a sonda, si inseriscono entrambi nei tubolari della tenda. Una volta inseriti entrambi la tenda si alza, si inseriscono i pali negli occhielli così la tenda è pronta ad essere picchettata.Questo processo che da soli è possibile e prende 4-5 minuti, in due persone si esegue nella metà del tempo e ancora con più agilità.Mono telo tenda e paleria in fase di montaggioDettaglio pali incrociati che reggono la tendaLo smontaggio è altrettanto semplice, basta avvolgere il telo nella paleria e mettere tutto dentro al sacco, in un tempo minore a cinque minuti.I picchetti sono perfetti per la neve ed entrano molto bene anche in altro terreno. Tuttavia la struttura concova tende a raccogliere molta terra che va pulita prima di riporre i picchetti nell'apposito sacchetto.PicchettiInserimento dei picchetti e sistema di tiraggioTenda montata, picchetta e tirataAbitabilità della Ferrino Maverick 2L’abitabilità della tenda è buona, ma la sconsiglierei a due persone di stazza e altezza molto grandi. In due donne, piuttosto minute, con due zaini grandi e attrezzatura siamo entrate perfettamente, però potrebbe risultare piccola per persone più grandi.Dettaglio sacca d'areazioneLe sacche di areazione, che aprono all’esterno senza aprire la porta della tenda mi hanno permesso di sputare fuori l’acqua del lavaggio dei denti senza dover uscire dalla tenda. Molto utile durante le intemperie.Tenda abitata da una personaTenda abitata da due personeL’abside esterna non è molto capiente ma ha spazio per scarpe e zaini se si vogliono mettere fuori per guadagnare spazio all’interno. Personalmente ho usato l'abside anche per riscaladare l'acqua del fornelletto la mattina senza uscire dal sacco a pelo. Trovo un po' scomoda l'apertura della tenda a cerniera, che tende ad afflosciarsi e cadere sul terreno, sporcandosi.Fissaggio esterno portaMolto belli alcuni dettagli interni come le sacche porta oggetti che si possono staccare e una finestra triangolare che permette di vedere il paesaggio.Sacca porta oggettiDettaglio finestraIsolamentoL’isolamento è ottimo, anche con un solo telo non ho visto condensa. C’è un ottimo passaggio di aria e un contenimento del calore molto buono. Anche l’umidità del suolo a basse temperature su vegetazione ghiacciata non ha fatto sì che passasse umidità da sotto la tenda.Si può notare infatti, che anche con un solo telo, la parte del pavimento è molto più spessa rispetto a quella delle pareti. Devo ammettere che a livello visivo appare molto più leggera e poco isolante di quanto non lo sia in realtà.Consigliata perCi sono persone che amano avere una tenda per ogni attività svolta in montagna, nel mio caso, per ridurre il consumo e lo spazio di equipaggiamento a casa, preferisco avere una sola tenda però che sia versatile e adatta a tutte le attività escursionistiche. In Patagonia, ho avuto bisogno di una tenda leggera, per i lunghi avvicinamenti nel bosco che bisognava affrontare per arrivare in montagna e allo stesso tempo una tenda 4 stagioni per la variabilità continua delle condizioni climatiche. Ho trovato la Ferrino Maverick 2 Highlab perfetta per le condizioni di questo posto e di molti altri luoghi nelle Alpi che permettono di praticare sport invernali e di montagna che richiedono pernottamento e attrezzatura che ti consenta di muoverti agile e veloce. Sconsiglio la tenda per persone di grande corporatura che vogliono fare campo base per spedizioni lunghe.[prezzo-link link=""https://mountainreview.it/vai/ferrino-maverick-2/""]"
15680,"Beal Opera 8.5 Goldendry","La corda Beal Opera 8.5 è una degli articoli della linea Performance di Beal, che cerca di offrire, in questo caso, un prodotto adatto a tutti i terreni. Un prodotto rivolto ai professionisti e agli assidui frequentatori della montagna in ogni sua stagione. Si tratta di una delle corde più leggere sul mercato a possedere la triplice certificazione (intera, mezza e gemellare).Caratteristiche tecniche della Beal OperaDiametro: 8.5 mmPeso: 48 gr al metroOmologazione intera, mezza e gemellareTrattamento Golden Dry e Thermo FluidCostruzione UnicoreMarcatura della metàAllungamento dinamico mezza corda: 32%Forza d’arresto: 5,5 kNNumero cadute mezza corda: 18[link-produttore link=""https://www.beal-planet.com/en/dynamic-ropes/1430-8826-opera-85mm.html""]PesoUno degli aspetti più interessanti di questa corda è il suo peso. Nonostante 48 gr al metro non siano sicuramente un peso piuma per un paio di mezze corde, lo sono indubbiamente per una corda intera (in questo caso decisamente ultralight).La triplice omologazione in rapporto al peso è sicuramente uno dei vantaggi più significativi delle Beal Opera 8.5.Questi fattori rendono estremamente versatile l’utilizzo delle Beal Opera su tutti i terreni. Può infatti essere utilizzata come corda intera per la conserva su ghiacciaio, o per assicurare il primo di cordata su passaggi da proteggere. Come mezze corde, invece, sia su terreno misto ghiaccio e neve (per merito del trattamento Golden Dry) sia su classiche vie di roccia.Trattamento Thermo Fluid e costruzione Unicore rendono queste corde resistenti all’usura e agli sfregamenti.Forza di arresto e dinamicitàIl numero di cadute è piuttosto alto ma comunque nella media di prodotti di pari spessore sul mercato.I valori di forza d’arresto (5,5kn) e allungamento dinamico (32%) ci dicono che questa corda è abbastanza elastica e con bassa forza d'impatto. Questi valori ovviamente aumentano qualora l’Opera sia utilizzata come corda singola (7,4 kN e 37%). Ma ci troviamo comunque di fronte a valori ideali per una corda d’alpinismo, dove è importante avere una ridotta sollecitazione sulle protezioni.TrattamentiPer quanto riguarda i trattamenti Beal Golden Dry, Unicore e Thermo Fluid ne abbiamo già parlato in altri articoli. Basterà accennare che sono rispettivamente finalizzati a rendere la corda idrorepellente (Golden Dry), evitare lo scorrimento della calza (Unicore) e migliorare la maneggevolezza (Termo Fluid).Modalità di test delle Beal OperaHo utilizzato le Beal Opera 8.5 come mezze corde sia su arrampicata mista ghiaccio/roccia, sia su vie alpinistiche da proteggere. L’ho utilizzata come corda singola solo per assicurarmi in conserva.In particolare sulle vie di misto sono state a contatto per molte ore con la neve.La prova sul campo delle Beal OperaManeggevolezza e scorrevolezzaLe Beal Opera danno un’ottima sensazione già al primo utilizzo, soprattutto mantengono una discreta maneggevolezza nonostante l’uso in condizioni difficili (come su neve).Sono tuttavia leggermente più rigide rispetto a modelli similari dello stesso diametro, il che rende le manovre di assicurazione a volte un po' macchinose, soprattutto nei primi utilizzi.&nbsp;La sensazione credo sia da rapportare alla “solidità” della corda e in particolare alla robustezza della calza.ImpermeabilitàCome premesso, le Opera sono pensate per uso alpinistico anche su terreno misto (ghiaccio o neve). A tal scopo beneficiano del trattamento Golden Dry, uno dei più completi di casa Beal. Le corde che giovano di questo trattamento restano maneggevoli nonostante le condizioni atmosferiche e non aumentano in maniera considerevole di peso. Tale trattamento rende le corde anche più resistenti allo sfregamento contro la roccia.Utilizzo delle corde su neveHo potuto apprezzare l’impermeabilità delle corde durante la salita del canale Mengol Surprise sulla Cima di Mengol. Nonostante le molte ore a contatto con la neve polverosa, le Opera non si sono mai irrigidite e hanno mantenuto le loro caratteristiche originali durante tutte le manovre di sicurezza. Ciò rende le Beal Opera 8.5 ideali per tutte le attività alpinistiche invernali e da questo punto di vista le ho trovate superiori ad altre corde similari che ho avuto modo di testare in passato.AttorcigliamentoAnche le Opera, come altre corde Beal, sono confezionate nel Magic Pack, che permette di sbobinarle senza attorcigliamenti e con facilità. Nonostante ciò inizialmente, soprattutto in fase di calata, le Opera si sono arricciate spesso. Come spesso accade questo problema si risolve nel corso degli utilizzi e per questo non mi sento di considerare negativamente questo inconveniente.DurabilitàLa sensazione di solidità che si avverte quando si maneggia la Beal Opera 8.5 è un altro aspetto che mi ha colpito positivamente. Oltre ad essere polivalenti queste corde sono anche resistenti e solide.&nbsp;Queste peculiarità derivano dalla costruzione Unicore e dal trattamento Thermo Fluid; un trattamento ad infrarossi che uniforma le fibre della calza rendendo la corda più “compatta” e resistente.Sostenibilità delle Beal OperaLe Beal Opera sono prodotte con materiali totalmente riciclabili e questo è sicuramente un passo avanti. Peccato solo per l’imballaggio in plastica.Consigliate perConsiglio le Beal Opera agli alpinisti alla ricerca di un prodotto versatile. Adatto a tutti i terreni e ad un uso intensivo. Perfette per chi vuole una corda multiattività, dall’alpinismo classico in quota, alle vie di roccia oppure per cascate di ghiaccio o misto moderno.Non sono comunque corde ultralight, se le si utilizza come mezze corde. Questo rappresenta l'unico piccolo svantaggio per avere un prodotto davvero “tuttofare”.&nbsp;[prezzo-link link=""https://mountainreview.it/vai/beal-opera-8-5-goldendry/""]"
15725,"Salomon X Ultra Pioneer Mid Gtx","PremessaGli X Ultra Pioneer Mid Gtx sono stati ideati da Salomon per essere degli scarponcini leggeri, adatti per trekking facili, su terreni irregolari, nelle mezze stagioni o nella stagione estiva. Sono confortevoli su percorsi con passaggi tecnici semplici, lungo itinerari che possono durare anche un’intera giornata, ma solo se abbiamo un carico leggero sulle spalle.La suola, estremamente morbida, permette di calzare questo modello anche per attività non prettamente escursionistiche come ad esempio una passeggiata al parco con il cane o un giro in città con tempo incerto.Caratteristiche tecniche dei Salomon X Ultra Pioneer Mid GtxTomaia: pelle/tessuto con protezione in puntaMembrana: Gore-TexSuola/battistrada: gomma con tecnologia ContagripTecnologie impiegate: Advanced ChassisPeso: 373 g (singola scarpa, numero 39 e 1/3)[prezzo-link link=""[prezzo-link link=""https://mountainreview.it/vai/alltricks-salomon-x-ultra-pioneer/""]Scopri il prezzo dei Salomon Ultra Pioneer Mid Gtx[/prezzo-link]Modalità di testHo camminato con le Salomon X Ultra Pioneer Mid Gtx nella parte finale dell’inverno e nella primavera 2023. Le ho testate su:itinerari con tratti ancora innevati, con neve molto umida;sentieri primaverili di bosco, con vecchio fogliame secco;zone acquitrinose e fangose con ristagno di acqua, tipiche del disgelo primaverile;percorsi in pascoli verdi.L’ambiente di test è stato per lo più di media montagna e alpino con quote da minimo 700 m a 2500 m. Il meteo nelle escursioni è stato variabile: da molto soleggiato a temporali belli intensi, con temperature che oscillavano da +2°C a +18°C.La prova sul campo dei Salomon X Ultra Pioneer Mid GtxPrime impressioniNonostante Salomon non sia per me un nome sconosciuto, non avevo mai testato prima qualcosa di questo brand. I Salomon X Ultra Pioneer Mid Gtx, a prima vista, si presentano con il family feeling delle calzature da trail della casa francese. Si nota da subito che sono scarponcini leggeri, semplici e facili da indossare.Risultano essere estremamente morbidi e con una suola molto flessibile. Appena indossati sono da subito comodi, tanto da ricordare una scarpa da ginnastica per la loro cedevolezza.Il sistema di allacciatura è il tradizionale sistema con occhielli, con l’ultimo passante fatto ad uncino, per poter regolare meglio la chiusura dello scarpone intorno alla caviglia.L’ultimo passante fatto ad uncino.Grip e protezione dei Salomon X Ultra Pioneer Mid GtxSicuramente il lato più interessante che ho constatato è la fattura della suola. La tipologia del battistrada, con un buon carrarmato e l’unione delle due tecnologie Contagrip e Advanced Chassis, hanno saputo regalare stabilità e comfort nelle camminate su terreno umido e fangoso e nei tratti in discesa.La suola dei Salomon X Ultra Pioneer Mid Gtx restituisce stabilità e comfort.L’utilizzo dell’Advanced Chassis, un inserto modellato integrato nella suola, offre un eccellente supporto laterale e una protezione che ispira fiducia, oltre a garantire una libertà di movimento e una flessibilità ottimali. Il sistema Contagrip, con tassellatura profonda ed accuminata, garantisce maggiore aderenza sia su superfici morbide, sia su quelle robuste ed irregolari.Il carrarmato della suola delle Salomon X Ultra Pioneer Mid Gtx.In fase di camminataI Salomon X Ultra Pioneer Mid Gtx, essendo particolarmente morbidi, consentono al piede di effettuare una rullata naturale senza interferire con il movimento. Infatti, è proprio grazie alla loro estrema flessibilità che restituiscono da subito una camminata veloce e lineare.Grazie all'ottimo grip ho apprezzato la stabilità della suola nei tratti più scoscesi e fuori tracciato, soprattutto nei terreni molto bagnati per via del temporale. Stessa cosa nei tratti in salita, dove il sentiero iniziava ad essere più impegnativo, la capacità di tenuta è sempre stata ottima.Il leggero supporto alla caviglia ha aiutato nei tratti meno semplici, dando una piccola sicurezza in più.Altezza media alla cavigliaIl primo giorno di test, su un sentiero di montagna semplice con qualche passaggio tecnico basilare, ho cominciato ad accusare un fastidio all’altezza del malleolo mediale destro. Solitamente porto calzature a caviglia alta oppure bassa, dunque non so se questo abbia potuto influenzare la cosa. Durante la giornata il dolore è decisamente peggiorato, nonostante avessi provato ad allentare la chiusura dello scarpone e ad allacciarlo direttamente sotto l’ultimo passante per non stringere la caviglia. Il dolore è rientrato nei giorni successivi indossando delle scarpe a caviglia bassa.Dunque, rispetto a quanto mi è accaduto, mi sento di consigliare di calzare gli scarponi per un piccolo periodo di prova, prima di fare un’uscita giornaliera di più ore consecutive.Traspirabilità e impermeabilitàQuesti scarponi hanno una membrana in Gore-tex per mantenere i piedi all’asciutto. Nonostante la membrana in Gore-tex inevitabilmente influisca sulla traspirabilità, personalmente, non ho notato problemi in tal senso. Anzi, sono rimasta soddisfatta dello stato dei miei piedi una volta tolti gli scarponi e non ho mai avuto la sensazione di avere i piedi sudati.Per quanto riguarda l’impermeabilità, in diverse occasioni ho affrontato passaggi su nevai, terreni umidi e attraversamento di ruscelli. Ho camminato per diverse ore sotto la pioggia incessante sia su sentiero che nell'erba alta.In queste occasioni il piede si è sempre mantenuto ben asciutto grazie alla membrana che ha svolto bene il suo lavoro impedendo all'acqua di entrare. In particolare, durante i temporali, sono rimasta piacevolmente sorpresa dell’ottima barriera all’acqua.Calzata dei Salomon X Ultra Pioneer Mid GtxNormalmente, per gli scarponi da trekking, tendo a comprare un numero in più rispetto alla mia taglia. In questo caso, una taglia ed 1/3 in più (non c’era il numero “pulito”) è apparsa un pochino più abbondante rispetto al solito. Questo non mi ha creato problemi di bolle o sfregamenti nella pianta del piede eccetto quello descritto sopra, ma che non riconduco al numero abbondante della scarpa.La pianta larga del piede.La pianta del piede delle Salomon X Ultra Pioneer Mid Gtx è larga, aspetto per me ottimo perché soffro di alluce valgo e spesso le calzature un pochino più strette in punta mi creano fastidio e una totale insofferenza. Questo piccolo aspetto ha saputo dare un ottimo comfort di calzata per la morfologia del mio piede.Consigliati perL'elevata traspirabilità, unita al peso leggero e all'ottimo grip della suola, rendono i Salomon X Ultra Pioneer Mid Gtx ideali per trekking di bassa-media montagna, su terreni  con difficoltà escursionistiche moderate e con un carico leggero sulle spalle.La loro comodità, assieme al prezzo contenuto ed alla facilità di utilizzo, ne fanno un prodotto ideale per chi si affaccia per la prima volta all’escursionismo. Risultano quindi anche adatti ad un utilizzo nelle attività quotidiane.Ottimo anche per i bambini o ragazzini che affrontano le loro prime escursioni in ambiente montano.Non è adatto ad escursioni invernali o con temperature rigide.[prezzo-link link=""https://mountainreview.it/vai/alltricks-salomon-x-ultra-pioneer/""]"
15748,"Ferrino Instinct 25","Il Ferrino Instinct 25 è uno zaino da alpinismo, ma che può essere usato anche per lo scialpinismo o altre attività, estremamente leggero e ben studiato. È realizzato in Dyneema® Composite Fabric, Cordura® Nylon e  con rinforzi in SuperFabric® per un rapporto ottimale tra peso e robustezza. Fa parte della linea HighLab, studiata da Ferrino per i professionisti della montagna o per chi fa un utilizzo intensivo ed estremo dell'attrezzatura.Caratteristiche tecniche del Ferrino Instinct 25Peso: Min 475 g, Max 495 gCapacità: 25 lDimensioni: 53x27x29 cmTessuti: Dyneema® Composite Fabric®, Double Dyamond Cordura®, Rinforzi e fondo in SuperFabric®,Porta piccozza in Reinforced Laminated FabricSchienale: Hollow back system[link-produttore link="" https://www.ferrino.it/shop-it/attrezzatura/zaini/alpinismo/75658nww-zaino-instinct-25.html""]Scopri il prezzo e acquista online!Modalità di testHo testato lo zaino Ferrino Instinct 25 durante la stagione di scialpinismo, con un utilizzo intensivo (più di 20 uscite) e variegato. Ho usato lo zaino per uscite in ghiacciaio o per gite di sci ripido dove è necessario calarsi e per cui portare dietro una corda e materiale aggiuntivo al classico. Spesso  ho utilizzato il sistema porta sci frontale, anche per più di un'ora di camminata o di portage nei canali.Portage con sci nello spallaccioLa prova sul campo del Ferrino Instinct 25Ho utilizzato lo zaino Ferrino Instinct 25 appena mi è arrivato, senza studiarmi a casa il funzionamento degli accessori. Nonostante ciò sono riuscita a comprendere tutto con estrema facilità: è uno zaino molto funzionale e logico nel suo essere essenziale.Trasporto di bandiera il Ferrino InstinctPeso e materialiAbituata ad utilizzare uno zaino da freeride (il Black Diamond Down Patrol 22) sono subito stata colpita dalla leggerezza dello zaino e dalla sensazione, anche a pieno carico e con gli sci in spalla, di avere poco o niente sulla schiena. La forma a sacca, mono tasca con apertura superiore, permette un'ottima distribuzione del peso. Con la costruzione in Dyneema® Composite Fabric® e Double Dyamond Cordura® siamo al top dei materiali in termini di leggerezza e al massimo del rapporto peso/robustezza. Tuttavia, e qui bisogna dirlo ma è un limite di tutti gli zaini leggeri, diventa molto facile rompere il tessuto, soprattutto con l'attrezzatura da alpinismo. Caricando la picca da sci all'interno con la paletta a pressione ho rigato leggermente lo zaino, che però non si è aperto totalmente. Bisogna stare attenti, soprattuto quando si carica il materiale.In trasparenza si può vedere la picca arancione all'interno Volume e gestione spaziParlando del volume di questo zaino, 25 litri ufficialmente, sono rimasta estremamente colpita dalla quantità di attrezzatura che è possibile stoccarci all'interno.Pala e sonda non hanno uno scompartimento apposito ma vengono fermate all'interno dello zaino. La prima viene fermata con un elastico a x e invece la ""paleria"" si fissa con uno strap con velcro. Questa attrezzatura non mi si è mai mossa per tutta la stagione. Ho trovato il sitema molto stabile.Elastico per pala internoVelcro per manico e sondaQuesto sistema fa in modo che nonostante la tasca unica l'attrezzatura da autosoccorso sia sempre separata dal resto. Non è mai necessario toglierla per prendere qualcosa e vi si può avere rapido accesso.Oltre all'attrezzatura classica da scialpinismo sono riuscita a farci stare picca, ramponi, imbrago, cordini e ferraglia, il tutto al suo interno. Considerando che ho sempre con me una Nalgene da 1l, il casco da sci, giacche e quant'altro.Interno zaina con picca, casco, guscio, ramponi non visibili, pala sonda boraccia e merendaNon ho mai sentito la necessità di utilizzare uno zaino più grande in questo tipo di gite, anche quando ho portato un cordino da calata da 30 metri. Su questo fatto due cose vanno dette: la prima è che io utilizzo attrezzatura leggera (ramponi Petzl Irivs e picca Petzl Gully per intenderci) e che tutto il mio abbigliamento è di dimensioni ridotte considerando la mia taglia.La seconda è che a me piace far stare tutto dentro lo zaino. Se si ha attrezzatura più voluminosa comunque lo zaino è progettato per stoccare alcune di queste cose al suo esterno. Ad esempio la picca, i ramponi, il casco e la corda. Il porta casco, collegabile alle daisy chain esterne, va acquistato a parte.Sistema classico porta casco frontale, un problema se si portano gli sciPorta corda esternoSistema di fissaggio degli sciIl sistema di fissaggio degli sci è frontale, con un laccio con fibbia che si trova in dotazione nella tasca dello zaino. In verità ve ne sono due, che possono essere utilizzati come si vede sopra per la corda.Il passante rosso in fondo è abbastanza grande per far passare degli sci con una coda di 120 mm; quelli della sottoscritta. Con sci più larghi bisogna infilare uno sci alla volta. Non potendo fissare gli sci ""a capannina"" mi sono ritrovata a portare gli sci, con gli scarponi negli attacchi, sempre con lo stesso sistema. Ho camminato più di un'ora, senza avere nessun tipo di problema.Nella situazione in questione ho portato con me nello zaino anche le scarpe da ginnastica. Ma non ero dotata di picca e ramponi.Tasche e accessori del Ferrino Instinct 25Oltra alla scompartimento interno, apribile con zip termosaldata a U, sullo schienale si ha una tasca esterna per riporre vari oggetti, tra cui le chiavi con l'apposito laccino. Io lì vi ripongo le barrette, crema solare, multitool, coperta termica e raschietto. Tasca esternaVi è inoltre una piccola tasca sulla cinta dove si può mettere una barretta o dei gel, ma non il telefono.Taschina sulla cintaQuest'ultima come si vede in foto non è termosaldata.Lo zaino è inoltre dotato di fischietto, di un porta materiali in cinta, e di porta picca esterno. La parte esterna dove va il materiale è rinforzata in Reinforced Laminated Fabric.L'altezza del cinturino superiore dove è presente il fischietto è regolabile e si può spostare di altezza a seconda delle esigenze.Il fischietto in dotazione si nota in rosso sul cinturino superioreIo mi sono trovata bene a utilizzare lo zaino anche sopra all'imbrago, visto le dimensioni ridotte la cintura lombare e l'imbrago non si davano noia a vicenda.Lo zaino è inoltre compatibile con sistemi d'idratazione. Durante la stagione di sci non mi è mai capitato di utilizzare questo sistema, ma in alpinismo estivo sono solita farlo.Schienale e spallacciLo schienale è ""Hollow back system"" di Ferrino. A livello di traspirazione non posso dire nulla avendolo testato solo in ambiente nevoso e vestita da sci, ma per quanto riguarda il comfort posso dire che nonostante lo zaino sia poco strutturato non ho mai avuto nessun fastidio alla schiena. Direi che è molto confortevole.Dettaglio trama schienaleBisogna stare solo attenti al caricare lo zaino senza materiale appuntito verso la schiena, perchè altrimenti si sente. Ecco, se come me la picca la si mette all'interno, bisogna sempre ricordarsi di riporla lateralmente o nella parte frontale.Gli spallacci sono larghi il giusto e decisamente confortevoli. Non mi hanno mai segnata o dato noia, anche a pieno carico.Anche trasportando gli sci negli spallacci, come si fa per brevi tratti dove si levano gli sci rapidamente, questi non si sono mai rovinati ne allentati.Consigliato perConsiglio lo zaino Ferrino Instinct 25 a chi cerca uno zaino estremamente leggero ma per alte performance sciistiche e alpinistiche. Gli amanti del fast &amp; light lo adoreranno. Risulta uno zaino molto versatile per varie attività di montagna, ma comunque ad alto livello. Considerando anche il prezzo e il materiale in cui è costruito, è uno zaino per bocche fini e come ci piace dire ""alpinisti esigenti"" e professionisti della montagna.[prezzo-link link=""https://mountainreview.it/vai/ferrino-instinct-25-2/""]"
15797,"Black Diamond Method S","La Black Diamond Method S, che va ad affiancare la sorella Method, è una scarpa progettata e realizzata espressamente per l’arrampicata strapiombante, e che promette grande sensibilità e facilità di aggancio sia di punta che di tallone grazie alle caratteristiche adesive delle gomme impiegate.Caratteristiche tecniche della Black Diamond Method SSuola: Black Label FuseTallone modellato 3DLinguetta realizzata con tecnica ""engineered knit”&nbsp;Intersuola minimalista morbidaCostruzione spit sole ed interamente realizzata con stampaggio ad iniezione delle gommePeso:460 grammi al paio (taglia 41.5, verificato)Paese di produzione: Cina[link-produttore link=""https://www.blackdiamondequipment.com/en_EU/product/mens-method-s-climbing-shoes/""]FormaLe Black Diamond Method S sono scarpette moderatamente asimmetriche, 1 in una scala da 0 a 2; questo significa che sono scarpe che assecondano abbastanza bene la forma di qualsiasi piede, anche del mio che è di tipo “greco”, tra i più difficili da “vestire”. Possiedono un camber moderato, direi 1 nella scala tra 0 e 2, e quindi la forma della punta della scarpetta è abbastanza arcuata.Struttura esternaLa costruzione della scarpetta è di tipo split sole, ovvero la suola è limitata a metà scarpetta. La struttura di tensionamento, di tipo slingshot ovvero a singolo fascione, è realizzata in un sol pezzo di gomma molto morbida e reattiva, di colore vistoso bianco e grigio. La tecnica di stampo è ad iniezione; ciò ha permesso di dare spessori differenti a parti differenti della struttura stessa.Con la stessa tecnica produttiva è stato realizzato il tallone in modalità 3D. La chiusura è ad un solo velcro, ben dimensionato. La parte superiore interna della punta è ricoperta da una fascia gommata asimmetrica e realizzata con texture a rilievo. La parte esterna è realizzata con un altro tipo di gomma, molto più sottile e deformabile, sempre con una leggera texture a rilievo, e che permette al piede di adattarsi al meglio nella scarpa stessa.Interno scarpettaLa fodera della scarpetta è realizzata in microfibra. Due colorate e robuste asole, intelligentemente cucite su due contro asole che fanno parte della fodera interna della scarpetta, facilitano la calzata.&nbsp;La linguetta è realizzata con tecnologia ""engineered knit”. Il risultato è un tessuto di grande morbidezza, elastico e ben aderente al dorso del piede. Sulla linguetta è presente una generosa asola da utilizzare per meglio calzare la scarpetta.Il volume interno della Black Diamond Method S è pensato per piedi a pianta normale e/o stretta. Esiste anche la versione “woman” con volumi interni più piccoli.Suola e intersuolaLa gomma della suola della Black Diamond Method S, la Black Label Fuse, molto morbida ed appiccicosa al tatto, è realizzata da Black Diamond stessa. Non è dichiarato lo spessore, ma credo si tratti di 4 millimetri. L’intersuola è minimale, molto morbida.Dettaglio suolaCostruzione delle Black Diamond Method SLa costruzione delle Black Diamond Method S è di buon livello e raffinata. Il risultato complessivo, se non altro esteticamente, non può lasciare indifferenti.Il peso è di 460 grammi al paio per la taglia 41.5; dunque una scarpa molto leggera. La Scarpa Instinct VS pesa, nella stessa taglia, 470 grammi, la Tenaya Mastia 490 grammi. Nel complesso, vista la tipologia di costruzione e dei materiali utilizzati, la Method S&nbsp; risulta molto morbida, ma nel contempo con una sua struttura vera e propria e non “destrutturata”. Modalità di testHo provato le Black Diamond Method S per tutto il mese di aprile arrampicando circa 4 volte la settimana, sia indoor che outdoor. Su roccia le scarpe sono state provate in falesia su tiri fino al 7c tra Liguria, Valle d’Aosta e Piemonte, su calcare, gneiss e conglomerato, e su blocchi sino al 7a.La Method S sugli strapiombi del “Museo dell’Uomo”, Finale LigureLa prova sul campo delle Black Diamond Method SSensibilità e aderenzaUna volta ai piedi, ho trovato la Method S molto comoda e ciò mi ha trasmesso subito confidenza e feeling nel suo utilizzo. L’ottima elasticità della gomma della struttura di tensionamento permette alla scarpa di deformarsi in maniera corretta attorno al piede, mantenendo però la sua caratteristica forma in tensione.La morbidezza costruttiva fa risultare la Method S una scarpetta sensibile, votata agli spalmi, alla percezione delle piccole rugosità della pietra e ad assecondare le forme dei volumi 3D della plastica indoor.&nbsp;A livello di suola non ho rimpianto le gomme più famose in commercio, come le Vibram X-Grip2. La Black Label Fuse mi ha dato subito confidenza, e l’ho trovata ottima, anche se su questa tipologia di scarpetta avrei preferito uno spessore di gomma inferiore.&nbsp;In azione sui volumi della sala boulder B-Side a Torino, dove la Black Label Fuse si è comportata molto benePunta e precisioneLa punta della scarpetta è piuttosto rotonda: questo le dona  un comportamento ambivalente. Sulla plastica risulta molto efficace per il fatto che la rotondità ben si coniuga con la simmetria ed il rilievo degli appoggi, sulla roccia invece la rotondità si tramuta in una non molto elevata precisione. Su placche tecniche verticali a buchetti dunque si fa più fatica. E, sempre parlando di verticale, la mancanza di un po’ di struttura si sente e la si paga con un maggiore impegno muscolare delle dita dei piedi.In azione sulle piccole gocce di Boragni, Finale LigureL’ampia ed ottima gommatura della parte superiore della punta mi ha permesso di destreggiarmi molto bene negli agganci di punta, sia indoor che sui massi.Sui blocchi del “Cubo” ad Arnad, Valle d'AostaAppena si passa oltre la verticale la Black Diamond Method S è più a suo agio e rivela il suo animo “da gara”.&nbsp; La generosa gommatura presente su gran parte della struttura e la sua leggerezza permettono ottimi agganci e grande libertà di movimento&nbsp; in qualsiasi situazione; arpionare gli appoggi per i piedi in strapiombo risulta facile.Sugli strapiombi del “Museo dell’Uomo”, Finale LigureTalloneHo trovato il tallone sensibile e utilizzabile in svariate situazioni, grazie alla sua forma regolare ed alle ottime qualità adesive della gomma con cui è realizzato.In tallonata sui blocchi del Cubo, Arnad, Valle d’AostaPurtroppo il posizionamento della chiusura a velcro, piuttosto avanzato verso la punta della scarpetta, e quindi lontano dal collo del piede, ha provocato durante la mia prova sui massi qualche “stallonata”, ovvero il tallone è uscito dalla scarpetta. Confrontando altre scarpette di classe simile alla Method S, ci si accorge che il posizionamento del velcro della Method S è molto più sbilanciato verso la punta; questo di fatto permette al collo del piede ed alla caviglia di potersi muovere maggiormente all’interno della scarpetta stessa.La Method S a confronto con Butora Acro RedLa Method S a confronto con La Scarpa Instinct VSRCalzata delle Black Diamond Method SParlo subito di sizing: Black Diamond consiglia lo stesso numero delle scarpe da passeggio. Io ho preferito provare una Method S di mezzo numero più piccola del mio piede: quindi ho preso un 41 ½ a fronte del mio 42 di scarpe da passeggio. Le scarpette sono risultate strette e per calzarle ho fatto un po’ fatica.Tuttavia la comodità di queste Method S mi ha permesso di sopportare agevolmente il mezzo numero in meno. Quindi il mio suggerimento è: stesso numero per chi vuole una scarpa pronta, mezzo/un&nbsp; numero in meno per gli affezionati alla sofferenza (ma in questo caso neppure troppa) ed alla performance. Dopo un mese di utilizzo le scarpe si sono deformate poco.La calzata è abbastanza semplice, coadiuvata dalle generose asole sul tallone e dall’asola presente sulla linguetta; tuttavia i volumi interni sono pensati per una pianta del piede normale, quindi un po’ più di fatica sarà necessaria per coloro che hanno pianta larga. Il velcro e lo strap, ben dimensionati, permettono una solida chiusura.Consigliate perLe Black Diamond Method S sono consigliate soprattutto ad arrampicatori esperti che vogliono una scarpa leggera, agile, da utilizzare fuori in falesia e sui blocchi, ma soprattutto indoor. Contesti in cui è possibile sfruttare al meglio le ottime doti di sensibilità, aderenza e deformabilità della scarpetta.&nbsp;[prezzo-link link=""https://mountainreview.it/vai/black-diamond-method-s/""]"
15819,"Ternua Rotor Pt","PremessaI Ternua Rotor Pt fanno parte della “serie trekking” dell'azienda spagnola e sono stati ideati per essere dei pantaloni da escursionismo estremamente leggeri, adatti a tutte le attività outdoor.Realizzati con materiali riciclati a partire dalle reti da pesca, si adattano perfettamente al corpo mantenendo sempre la forma originale garantendo un’estrema libertà di movimento.Caratteristiche tecniche dei Ternua Rotor PtComposizione tessuto: 85% Poliammide bioelastico, 15% ElastanTessuto certificato BluesignTecnologia: Shellstretch ad asciugatura rapidaVita regolabile con doppi cinturini in velcro4 tasche con cernieraTrattamento idrorepellente (DWR) privo di PFCPeso: 305 gr.[link-produttore link=""https://www.ternua.com/es/pantalon-rotor-pt-m-1273739-1908.html""]Modalità di testIl prodotto è stato utilizzato nel mese di aprile di quest’anno. L’ho indossato in diverse escursioni, anche di più giorni: da camminate nel bosco a trekking su sentieri escursionistici di media montagna fino a lunghe discese di corsa. Il dislivello andava dai 300 ai 1200 metri fino a quote di 2400 m.Ho avuto modo di utilizzarli spesso anche in ambiente urbano. Sono stati testati con temperature primaverili e con tempo variabile incontrando tratti nevosi e anche una leggera pioggia.La prova sul campo dei Ternua Rotor PtCome si presentanoLa prima cosa che balza all’occhio dei pantaloni Ternua Rotor Pt è la loro marcata leggerezza. Inizialmente, i 305 gr. del prodotto, mi hanno fatto pensare ad un pantalone poco resistente e troppo sottile, ma mi sono ricreduto già dal primo utilizzo.Ho apprezzato fin da subito la qualità del materiale e la sua origine sostenibile, ben spiegata dalle etichette. Mi hanno colpito la possibilità di regolare il fondo gamba e la doppia regolazione della vita.Il colore e il design pulito, assieme alle buone rifiniture, mi hanno convinto ad utilizzarlo fin da subito anche in ambiente urbano.Regolazione e comfort dei Ternua Rotor PtI pantaloni Ternua Rotor Pt non offrono un sistema di regolazione in vita tramite elastico ma sono dotati di un doppio cinturino di velcro laterale. Se è verò che questo sistema offre dei range limitati di regolazione, è altrettanto vero che ne consente una gestione più rapida e immediata.Ad ogni modo, qualora si necessiti di stringere ulteriormente la vita, sono presenti anche sei classici passanti in tessuto per inserire la cintura.Il cinturino in velcro permette una rapida regolazione dei pantaloni.Fin dal primo indosso si percepisce un’elevata sensazione di comfort. La morbidezza del tessuto e la sua elasticità donano un’ampia libertà di movimento, anche nella corsa. Il modello ergonomico slim fit dei Ternua Rotor Pt, assieme al tessuto shellstrethc, fa sì che i pantaloni si adattino al corpo mantenendo sempre la sua forma.TascheI Ternua Rotor Pt presentano quattro tasche totali, tutte dotate di una cerniera precisa e ben curata nei particolari.Le tasche anteriori e quella sopra al ginocchio sono posizionate frontalmente, e anche se solitamente le prediligo più laterali, le ho trovate funzionali e con la giusta capienza. Dello stesso taglio è la tasca posteriore posizionata sul gluteo destro.tasca sulla coscia del pantalonetasca posterioreTraspirabilità e impermeabilitàNonostante le temperature estremamente miti e l'intensa attività, i Ternua Rotor Pt mi hanno sempre restituito una sensazione di freschezza senza farmi sudare.Durante un’escursione più fredda con vento moderato sulla cresta, ho potuto constatare come i pantaloni proteggano abbastanza dal freddo (leggero) in fase di movimento. Una volta fermo, però, le temperature più basse si sono fatte sentire. Per questo motivo li consiglio come vestiario per climi miti/caldi.Ho potuto testare i Ternua Rotor Pt anche durante una leggera pioggia passeggera e su alcuni pendii ancora nevosi. In entrambi i casi le gocce d’acqua sono scivolate lungo il tessuto trattato con l'idrorepellente lasciandomi all’asciutto.Una caratteristica degna di nota è la possiblità di regolare il fondo gamba con il laccetto elastico. Stringendo il pantalone sopra il collo dello scarpone si ha l’effetto simile di una ghetta, perfetto per affrontare i brevi nevai primaverili anche per via dell’asciugatura rapida.Il laccetto elastico permette di stringere il pantalone attorno alla caviglia.In questo modo i detriti non entrano nella calzatura.Protezione dei Ternua Rotor PtCome dicevo, sebbene i Ternua Rotor Pt al tatto sembrino “troppo sottili”, nella pratica risultano molto resistenti alle abrasioni. Durante le mie uscite, ho incontrato spesso tratti più tecnici con asperità rocciose e passaggi complicati, pietraie e fitta vegetazione di pini mughi. I pantaloni hanno sempre resistito egregiamente senza riportare nessun segno di usura.L’unico neo è la mancanza di rinforzi sulle ginocchia e soprattutto sul sedere. Nelle pause pranzo seduto sui pendii erbosi, ancora secchi per via della stagione, ho dovuto mettere un altro capo sotto il sedere per non sentire l’erba pungente.SostenibilitàL’impegno di Ternua nella sostenibilità di questo, e altri prodotti, merita una menzione. Come accennato, l’azienda spagnola sposa il progetto Redcycle che prevede la raccolta e il riciclo di reti da pesca in disuso per trasformarle in capi sostenibili. Inoltre, il tessuto è approvato Bluesign, sinonimo di fabbricazione sostenibile e di rispetto delle condizioni dei lavoratori, e il trattamento idrorepellente è anch’esso sostenibile e privo di sostanze tossiche.Vestibilità dei Ternua Rotor PtSono alto 1,83 cm per 75 Kg e ho testato i pantaloni nella taglia L come al mio solito. Avendo la vita abbastanza stretta sono intervenuto con i nastri in velcro per ottimizzare la vestibilità. Stringendoli al massimo delle loro possibilità non ho avuto bisogno di aggiungere una cintura.Consigliati perConsiglio i Ternua Rotor Pt a chi cerca un pantalone confortevole e versatile per tutte le attività all’aria aperta. In particolare, lo consiglio per trekking, hiking e escursioni a piedi, nonché nelle attività di tutti i giorni.Vista l’elevata leggerezza, abbinata all’idrorepellenza e ergonomia, lo trovo ideale per i lunghi cammini nella bella stagione.Infine, lo consiglio a chi ha a cuore l’ambiente e l’etica sostenibile dei materiali outdoor.[prezzo-link link=""https://mountainreview.it/vai/ternua-rotor-pt/""]"
16006,"Garmont Ascent Gtx","PremessaI Garmont Ascent Gtx sono stati pensati per essere utilizzati per un escursionismo tecnico, vie ferrate, terreni misti e in generale per tutti gli itinerari gradati EEA che richiedono maggior protezione alla caviglia.Lo scarpone ha una costruzione classica e molto solida ma, allo stesso tempo, è dotato di alcune innovazioni tecnologiche come il design anatomico Garmont Add.Caratteristiche tecniche dei Garmont Ascent GtxI materiali costruttivi di prima qualità rendono i Garmont Ascent Gtx affidabili compagni di avventure. La membrana Gore-Tex Performance Comfort garantisce ottima impermeabilità, mentre la suola Vibram Nepal fornisce stabilità e grip anche sui terreni misti.Tomaia: pelle scamosciata da 1,8 mmFodera: Gore-Tex Performance ComfortCalzata: Tecnologia Add basato sulle asimmetrie dei piediSuola: Vibram Nepal ramponabile con semi-automaticiSottopiede: X-Lite FrameFlex FibreglassAllacciatura: a ganci nella parte superiore ed estesa fino in puntaPeso (verificato): 650 gr (misura 42)Paese di produzione: Romania[link-produttore link=""https://it.garmont.com/product/18495600""]Modalità di testHo utilizzato questi scarponi per circa dieci uscite da febbraio ad aprile di quest’anno. Li ho testati a bassa quota su sentieri escursionistici semplici e su via ferrata di media difficoltà, la Romana Nesi al monte Lori.Li ho provati anche su terreni rocciosi con rocce taglienti e infine in alcune uscite con i ramponi fino a quote di poco inferiori ai 2500 metri incontrando anche terreno misto e neve trasformata.Ho provato i Garmont Ascent Gtx anche in due lunghe giornate da guida escursionistica indossandoli per 12 ore. Durante queste escursioni ci sono state tantissime soste obbligate e sono uscito più volte dal sentiero per controllare il gruppo.Come ultimo stress test li ho provati nell’ultima tappa della Via Francigena a bassissima quota, con terreno misto asfalto e con temperature primaverili.[prezzo-link link=""[prezzo-link link=""https://mountainreview.it/vai/garmont-ascent-gtx/""]Scopri il prezzo dei Garmont Ascent Gtx[/prezzo-link]La prova sul campo dei Garmont Ascent GtxCome si presentanoLa prima cosa che mi ha colpito indossando i Garmont Ascent Gtx è stata l’immediata sensazione di grande protezione del piede e della caviglia. Ho avuto la percezione di indossare un qualcosa di molto strutturato nonostante sia uno scarpone formato mid.I Garmont Ascent Gtx fasciano molto bene la caviglia.Il collare è sufficientemente alto e ben imbottito, specialmente attorno alla caviglia, e restituisce un buon feedback generale al piede. Nel collare c’è la pratica linguetta per aiutare lo scivolamento del piede o per appendere lo scarpone all’imbrago in caso di un utilizzo come calzatura da avvicinamento prima di una via lunga d’arrampicata.Anche l’occhio vuole la sua parte, e devo dire che ho molto apprezzato il giallo vivido della tomaia, ma, soprattutto, lo zoccolo posteriore per il rampone semi automatico, ben visibile grazie a un rosso vivo che si fa subito notare.Comfort e indossoI Garmont Ascent Gtx hanno una tomaia che fascia benissimo sia il piede che la caviglia,facendoli risultare molto comodi su qualsiasi terreno li abbia utilizzati, indipendentemente se in salita, in piano o discesa.La protezione del piede è garantita dallo spessore generoso della tomaia (1,8 mm) e da un ottimo fascione di gomma sulla punta. Questo fornisce un eccellente riparo dalle asperità, riuscendo allo stesso tempo a mantenere lo scarpone sufficientemente morbido.Particolare del sistema di allacciatura con la protezione in punta.L'allacciatura arriva fino in punta permettendo una quasi totale personalizzazione dei carichi lungo il piede. Interessante la protezione in cuoio sul primo passante che garantisce ancora maggiore protezione alla punta del piede e favorisce lo scorrimento iniziale.Alla caviglia sono presenti due ganci, il primo a strozzo per trattenere i lacci, il secondo per chiudere il nodo. Ho trovato questa soluzione molto rapida, ma avrei preferito averne anche un terzo per poter fasciare ulteriormente la caviglia e scegliere in autonomia se ammorbidire o irrigidire il collo dello scarpone.I due ganci per la caviglia.Comportamento in camminata dei Garmont Ascent GtxIl fascione anteriore non compromette il flex dello scarpone mantenendo in questo modo un ampio margine di flessibilità che ho apprezzato particolarmente in salita e quando mi sono trovato a salire scalini naturali o a superare ostacoli di vario tipo.Questa flessibilità è decisamente un valore aggiunto per il comfort generale e conferma la versatilità a tutto tondo dei Garmont Ascent Gtx. Allo stesso tempo, però, compromette la rigidità richiesta da itinerari molto tecnici che richiedono l’utilizzo di ramponi.Questi scarponi sono ideati per essere ramponati con dei semiautomatici, ma non li utilizzerei per un cramponage su ghiaccio tecnico o su neve molto dura di alta quota. Risultano perfetti però per escursionismo su neve e alpinismo classico basico.La mescola della suola Vibram Nepal è molto dura e resistente grazie alla marcata tassellatura pensata per migliorare l'aderenza ai terreni scivolosi e rocce.Particolare della suola con le evidenti e robuste tassellature.Non l’ho trovata però molto precisa sui piccoli appigli, complice anche la mancanza di una climbing zone liscia in punta. È la classica affidabile, indistruttibile e “anti tutto” suola Vibram che si può trovare, ad esempio, anche sotto gli scarponi da caccia.In piano e su asfalto, terreni non adatti ai Garmont Ascent GTX, la camminata risulta pesante e su lunghi tratti può risultare insufficiente l’ammortizzazione.In fase di discesa ho notato però un'ottima tenuta di tutto il sistema lacci che riesce a mantenere il piede fasciato e impedisce ogni possibile scivolamento interno con le conseguenti fastidiose (e pericolose) frizioni.Termicità, traspirabilità e impermeabilitàHo utilizzato questi scarponi in alcune escursioni con la neve e devo dire che l’impermeabilità è ottima, ho sempre avuto i piedi asciutti e protetti. La membrana in Gore-Tex Performance fa il suo lavoro egregiamente in ogni condizione.I Garmont Ascent Gtx hanno una discreta termicità che risulta perfettamente adatta per i climi mediamente freddi e per quelli temperati con temperature moderate. La tomaia in pelle scamosciata non non aiuta a favorire la traspirazione.Per questo mi sento di sconsigliare l’utilizzo in giornate o in ambienti molti caldi.UsuraSono rimasto piacevolmente colpito dall’alta resistenza dei Garmont Ascent Gtx. Nonostante le tante uscite su terreni diversissimi e non sempre ""gentili"" con le parti in gomma, sono rimasti praticamente perfetti.A parte qualche macchia e qualche graffio sulla tomaia, sono ancora perfettamente funzionanti, stabili, impermeabili e con il grip della suola che non sembra minimamente intaccato dall’uso. Davvero una resa eccezionale.Graffi, fango e rocce non scalfiscono gli scarponi.Calzata dei Garmont Ascent GtxI Garmont Ascent Gtx avvolgono il piede in modo molto preciso e sono perfetti per chi ha una pianta del piede da slim a media. Non è una calzata molto adatta quindi per chi ha una pianta molto larga o è abituato a scarponi di marchi che hanno un plantare più generoso. La misura l’ho trovata coerente con quanto indosso abitualmente.Consigliati perGli scarponi Garmont Ascent Gtx sono un'ottima scelta per l’escursionista esperto che cerca un paio di scarponi da advanced hiking di alta qualità. Questi scarponi offrono una combinazione di robustezza, supporto e comfort, che li rende perfetti per le escursioni tecniche in montagna, trekking su sentieri complessi e remoti, le vie ferrate e facili escursioni alpinistiche.Li consiglio quindi a chi ama fare escursioni più tecniche in ambienti diversi, per chi sta cercando uno scarpone all around e per chi si sta avvicinando agli itinerari alpinistici di base. [prezzo-link link=""https://mountainreview.it/vai/garmont-ascent-gtx/""]"
16048,"Black Diamond Distance 1500","PremessaLa Black Diamond Distance 1500 si colloca nel segmento delle lampade frontali con elevata potenza luminosa e buona autonomia. Il tutto lo si paga un po’ nel peso complessivo, anche se la batteria separata, posta nella parte posteriore, aiuta a distribuire meglio il peso e a rendere più stabile la lampada durante la corsa.Caratteristiche tecniche della Black Diamond Distance 1500Output, distanza e autonomia (in accordo alla norma ANSI FL-1):Low (15 lm – 5 m – 40 ore)Med (300 lm – 45 m – 6 h)Max (800 lm – 95 m – 1.7 h)Power Tap (1500 lm – 117 m), dopo 10 s la lampada riporta automaticamente l’intensità alla modalità precedente alla selezione del Power TapOpzioni dimmer e stroboLed principale con luce bianca e tre led con luce bianca e RGB selezionabileLuce rossa posteriore stroboscopicaPeso rilevato: 216 g con fascia trasversale – 206 g senza fascia.Impermeabilità IP 67 (1 m di profondità per 30 minuti)Batteria ricaricabile agli ioni di litio rimovibile, capacità 1500 mAH @ 7.4 V (11.1 Wh)Tempo di ricarica: 1 h 45 min via porta USB-CIndicatore luminoso stato di carica della batteria (1-10%,10-20%,20-40%,40-60%,60-80%,80-100%)Possibilità di bloccare l’accensione per impedire accensioni involontarieFascia di fissaggio trasversale opzionalePaese produttore: Cina[link-produttore link=""https://www.blackdiamondequipment.com/en_it/?gclid=CjwKCAjw9pGjBhB-EiwAa5jl3KwNIR7jT-NW8OFZsJkKWMq2Tikax_lKoAAb2eVAAXXggiOLMrTFhRoCCPIQAvD_BwE""]Modalità di testHo utilizzato la Black Diamond Distance 1500 su percorsi di trailrunning che ho iniziato una o due ore prima dell’alba, oppure terminato una o due ore dopo il tramonto. Ho effettuato anche un’uscita di trailrunning della durata di tre ore in notturna in cui la lampada è stata sempre accesa.Le condizioni meteorologiche incontrate sono sempre state favorevoli senza pioggia e con temperature da poco sopra lo zero fino a circa 20°C. Durante la stagione invernale ho utilizzato la frontale anche per la risalita e discesa di piste dopo il tramonto.La prova sul campo della Black Diamond Distance 1500Prime impressioniLe modalità di funzionamento disponibili sono davvero tante. Pertanto, all’inizio, è necessario studiare il manuale di istruzioni per capire quali pulsanti azionare in modo da selezionare la modalità di funzionamento desiderata.Il tasto per la funzione dimmer offre poco feedback tattile specie con le mani fredde.https://youtu.be/bByJ_i-HOMkModalità di funzionamento e di illuminazioneModalità di funzionamento della Black Diamond Distance 1500Il corpo della lampada è in plastica con il vetro nella parte frontale dove sono alloggiati i led. Un led grande dimmerabile, due led più piccoli posti uno sopra l’altro con luce bianca ed infine un led solitario ancora più piccolo che emette luce bianca oppure RGB.Il vetro ricopre l’intero lato frontale lasciando vedere anche il circuito stampato sottostante.Nella parte superiore sono alloggiati due pulsanti fisici in gomma. Il pulsante lungo superiore permette l’accensione della frontale, mentre il pulsante rotondo permette di passare da una modalità all’altra (medium, low, red).In modalità medium sono accesi due led piccoli posti uno sopra l’altro, in low il led più grande e in red quello più piccolo di tutti.I pulsanti fisici superiori della Black Diamond Distance 1500.Nelle prime due modalità è possibile, attraverso un tocco sul pulsante a sfioramento laterale, passare nella modalità Power Tap accendendo insieme il led grande e i due più piccoli bianchi sovrapposti. La lampada è impostata di default per mantenere questa modalità per 10 s in cui vengono raggiunti i 1500 lm, poi torna automaticamente alla modalità precedente per salvaguardare la batteria.Il pulsante a sfioramento laterale.Attraverso il pulsante lungo superiore è possibile dimmerare la lampada quando è acceso il led più grande o quando sono accesi quelli più piccoli sovrapposti. In questo modo si può passare alla modalità max in cui vengono emessi 800 lm con il led più grande e i due più piccoli sovrapposti tutti accesi.Premendo velocemente per due volte consecutive il tasto lungo è possibile attivare la funzione strobo in cui lampeggiano i due led piccoli sovrapposti. Con questa modalità attiva, attraverso il pulsante a sfioramento laterale è possibile passare alla modalità S.O.S in cui i due led bianchi sovrapposti lampeggiano con sequenza stile morse. Tenendo premuto i due tasti fisici superiori per 2s è possibile bloccare o sbloccare la lampada.Infine, premendo una volta il tasto posto sulla batteria posteriore, è possibile attivare i led piccoli della batteria che si illuminano in modo continuo o strobo.Questi tre led posti sulla batteria forniscono anche l’informazione sullo stato della carica all’accensione della lampada.I led posti sulla batteria posteriore indicano anche lo stato di carica.RicaricaIl tempo di ricarica dichiarato da Black Diamond è di 1h 45min. Ho verificato che questo dato è corretto: partendo da un livello di carica compreso nel range 1-10%, il tempo di ricarica è stato di 1h 47min. Molto utile l’indicazione del livello di carica suddiviso in range ridotti. Questa indicazione è fornita attraverso i led posteriori della batteria all’accensione della lampada.Batteria e durataDurante le uscite di trailrunning e le risalite/discese in pista ho utilizzato la frontale sempre in modalità med che fornisce 300 lm. In queste condizioni la durata dichiarata è pari a 6 ore. Non ho mai tenuto accesa la lampada per tutto questo tempo ma al massimo per tre ore. Il livello di carica a fine uscita è stato nel range di 40-60% nel secondo caso.Pertanto, ho avuto la conferma che la durata dichiarata della batteria corrisponde al vero.Il sistema di sgancio della batteria posteriore.Sei ore di autonomia è un buon tempo che permette di coprire allenamenti notturni ed uscite che iniziano prima dell’alba o che si protraggono oltre il tramonto. Per gare di ultra-trail dove a volte capita di correre tutta la notte potrebbe essere necessario un battery pack di scorta.La batteria, infatti, è facilmente sostituibile premendo l’apposito pulsante situato sull’alloggiamento posteriore.Potenza della Black Diamond Distance 1500Durante le attività dinamiche ho utilizzato la lampada sempre in modalità med (300 lm). Questo valore è ampiamente sufficiente anche per chi si avvicina alla corsa nelle ore buie. Il fascio luminoso è ottimo e permette di muoversi in sicurezza anche su terreni accidentati ad un buon ritmo (ho fatto delle prove correndo a 5 min/km).Fascio di luce in modalità Med (300 lm).La modalità media si è rivelata adeguata anche nelle discese notturne su pista con gli sci. Ho fatto delle prove in modalità max (800 lm): illuminazione eccezionale e fascio molto profondo (quasi 100 m) ma la batteria si scarica velocemente. Non ho, quindi, quasi mai corso in modo continuativo con questa modalità.Ho trovato utile la modalità low che fornisce 15 lm per attività blande come una camminata o con gli sci risalendo le piste. Non ho mai avuto l’esigenza di utilizzare la funzione Power Tap per avere 1500 lm a disposizione.Fascio di luce in modalità Max (800 lm).Luce Rossa-Verde-Blu (Rgb)Finora non avevo mai provato ad utilizzare una luce rossa e non ne avevo mai approfondito la ragione del suo utilizzo per certe attività. Ho utilizzato la lampada in questa modalità per lettura al buio e ho verificato che la visione notturna viene mantenuta.La lampada può anche emettere luce verde, sempre dallo stesso led prima utilizzato per emettere luce rossa. La luce verde è tenue ed è adatta per essere utilizzata di notte in spazi aperti dove sono presenti animali. Questi ultimi sono poco sensibili a questo colore e non rischiamo di disturbarli. La luce verde inoltre non attira gli insetti.Infine il led può anche emettere luce blu. È una luce molto delicata che non compromette la visione notturna come la luce verde o bianca. Ho notato che è utile per la consultazione di mappe, dato che i dettagli vengono messi ben in evidenza.VestibilitàLa regolazione avviene tramite due fibbie scorrevoli laterali. La lampada rimane bene in posizione anche durante le fasi più intense della corsa. Questa stabilità rende superfluo l’utilizzo della fascia trasversale superiore.La parte che appoggia sulla fronte offre un discreto comfort: anche dopo qualche ora non mi ha dato particolare fastidio. È possibile regolare in modo continuo l’inclinazione, in modo da orientare il fascio luminoso nella maniera più opportuna.La parte posteriore, sede della batteria, è invece più rigida e l’ho trovata poco confortevole in corrispondenza della protuberanza occipitale che nel mio caso è particolarmente pronunciata.Consigliata perConsiglio la Black Diamond Distance 1500 a tutti i trailrunner che cercano una lampada frontale che unisca un'elevata potenza luminosa, un fascio luminoso efficiente ed una buona durata della batteria.Il peso complessivo è elevato rispetto ad altri modelli simili ma, avendo la batteria nella parte posteriore, è ben distribuito. Consiglio solo di provarla prima perché a me in questa zona la plastica dura a contatto con il capo mi è risultata poco confortevole.La possibilità di rimuovere le batterie posteriori e sostituirle, la rende adatta anche a gare di ultra-trail.[prezzo-link link=""https://mountainreview.it/vai/black-diamond-distance-1500/""]"
16068,"Black Diamond Pursuit Poles","PremessaI Black Diamond Pursuit Trekking Poles sono bastoncini da trekking in alluminio prodotti dall’azienda statunitense per garantire un elevato comfort delle impugnature e un’elevata facilità di regolazione grazie al sistema FlickLock+. La possibilità di dotarli di rondelle da neve (incluse nella confezione) li rendono ideali per tutte le stagioni, anche per ciaspolate invernali.Caratteristiche tecniche dei Black Diamond Pursuit TrekkingMateriale: alluminioSegmenti: 3Cinturini da polso Solution 2.0 realizzati con fibre riciclate post-consumoEstensioni dell'impugnatura realizzate in BloomRegolazioni Soft-touch FlickLock+Puntali flessibili 4 stagioni (racchette da neve incluse)Punta intercambiabile in metallo duroUtensile con punta esagonale da 1,5 mm integrato nell'albero per la manutenzione sul campoPeso: 500 gr. la coppiaPaese produttore: Taiwan[link-produttore link=""https://www.blackdiamondequipment.com/en_IT/product/pursuit-trekking-poles/""]Modalità di testIl prodotto è stato utilizzato nella primavera di quest’anno. Ho effettuato diverse escursioni, anche di più giorni: da camminate nel bosco a trekking su sentieri escursionistici di media montagna incontrando terreni asciutti e battuti, pietraie, nevai e terreni bagnati e fangosi.Il dislivello andava dai 400 ai 1400 metri fino a quote di 2500 m. Sono stati testati con temperature primaverili e con tempo variabile.La prova sul campo dei Black Diamond Pursuit Trekking PolesCome si presentanoLa prima cosa che balza all’occhio dei Black Diamond Pursuit Trekking Poles è la pratica confezione minimal che permette, in poco spazio, di tenere insieme bastoncini e rondelle da neve.Molto belle e al tatto confortevoli le impugnature in sughero così come i cinturini da polso molto strutturati e le sotto impugnature. Il puntale risulta molto solido così come i sistemi di regolazione che rimandano da subito una sensazione di robustezza.Il sistema di confezionamento permette di tenere in ordine bastoncini e rondelle.RegolazioneI bastoncini Black Diamond Pursuit Trekking Poles sono composti da tre segmenti di alluminio completamente regolabili grazie al sistema Soft Touch FlickLock+. Questo sistema di bloccaggio è composto da una gancio orizzontale che, quando chiuso, mantiene la lunghezza desiderata andando a stringere la sezione esterna su quella interna. Ne risulta un utilizzo facile e intuitivo e una regolazione precisa e affidabile.Il gancio aperto per regolare la lunghezza.Una volta chiuso il gancio rimane saldo.Ci sono due diverse taglie, entrambe unisex: per la S/M la lunghezza utilizzabile è di 100-125 cm; per la taglia M/L è di 125-140 cm.Durante le mie escursioni il sistema FlickLock+ si è sempre comportato egregiamente mantenendo la regolazione che avevo impostato inizialmente senza scorrimenti improvvisi e involontari, restituendomi massima fiducia.Più volte mi sono trovato lungo il percorso a fare delle regolazioni in base alla pendenza del terreno e ho potuto apprezzare la facilità e, soprattutto, la velocità di taratura. Questo grazie anche alla scala di lunghezza segnata lungo l’asta.La scala di lunghezza permette di regolare velocemente l’altezza.Durante l’utilizzo ho notato che i bastoncini, al contatto con il terreno, tendevano a vibrare in maniera marcata. Per ridurre questo fenomeno, l’ultimo segmento del bastoncino destro presenta sulla sommità un utensile con punta esagonale da 1,5 mm. Con questa piccola brugola è possibile intervenire sui vari ganci di bloccaggio dei segmenti per stringere (o allentare) maggiormente la presa.Dopo questo intervento i bastoncini sono risultati più stabili anche se le vibrazioni non sono diminuite del tutto. D’altro canto, c’è da dire che queste non hanno mai influito negativamente sulla stanchezza degli arti superiori o nella progressione della camminata.Impugnatura dei Black Diamond Pursuit Trekking PolesL’impugnatura dei Black Diamond Pursuit Trekking Poles è il vero fiore all’occhiello di questi bastoncini da trekking. È realizzata in sughero naturale che, oltre a fornire un tocco di classe al prodotto, restituisce un ottimo comfort alle mani. Durante le mie lunghe escursioni non ho mai avvertito fastidi o arrossamenti.La geometria e le forme ergonomiche dell’impugnatura consentono una presa molto comoda, con un ottimo grip, non dando mai la sensazione di affaticamento delle dita.Durante i miei test, dove le temperature erano prettamente primaverili, non ho mai provato la sensazione di eccessivo sudore o discomfort.L’impugnatura è dotata di un cinturino da polso Solution 2.0, molto confortevole e resistente, realizzato con fibre riciclate post-consumo. È facilmente regolabile e dona un ottimo sostegno e supporto.Al di sotto della parte principale in sughero, si trova un’estensione dell’impugnatura realizzata in Bloom, una schiuma infusa di alghe, per ulteriori posizioni delle mani. Ho utilizzato spesso questa impugnatura soprattutto nei tratti più ripidi e sconnessi trovandola molto utile e altrettanto confortevole al tatto.“Accorciare” il bastoncino senza intervenire sulle regolazioni, ma cambiando solo la posizione della mano, permette di non arrestare la marcia e godersi appieno il trekking.Puntalino e neveI puntali dei Black Diamond Pursuit Trekking Poles sono flessibili e la punta in carburo è intercambiabile. Quest’ultima offre un grip adeguato su tutti i terreni, da quelli compatti e duri a quelli più morbidi.È presente una parte circolare in plastica di qualche cm di diametro che permette al bastoncino di non affondare su terreno bagnato o poco solido.Durante le mie escursioni ho dovuto attraversare dei nevai primaverili così ho potuto testare anche le rondelle da neve fornite insieme ai Black Diamond Pursuit Trekking Poles.L’applicazione richiede un po’ di accortezza nell’avvitarle correttamente ma, una volta in sede, rimangono salde senza timori di perderle. In fase di utilizzo fanno il loro lavoro impedendo al bastoncino di sprofondare eccessivamente.Consigliati perConsiglio i Black Diamond Pursuit Trekking Poles a chi cerca dei bastoncini confortevoli che diano un reale sostegno durante le lunghe escursioni in tutte le stagioni dell’anno.Per questo motivo lo consiglio per trekking, camminate di più giorni, nonché per escursioni di media montagna.Vista la possibilità di applicare le rondelle da neve in dotazione, li consiglio anche per gli amanti delle escursioni invernali, soprattutto con le ciaspole.[prezzo-link link=""https://mountainreview.it/vai/black-diamond-pursuit-poles/""]"
16152,"Dynafit Tigard 130","Dynafit Tigard 130 è uno scarpone tecnico dal carattere aggressivo volto ad ottenere la massima prestazione sia in pista che nel fuoripista. Il flex di 130 ne è la prova. Nonostante l’elevata rigidezza, è uno scarpone che garantisce un’ampia rotazione del gambetto in modalità salita e si lascia calzare molto facilmente. Il suo nome deriva da due animali: il leopardo con la sua velocità e la tigre con la sua forza.Caratteristiche tecniche dei Dynafit Tigard 1304 ganci: doppia leva anteriore e doppia leva sul gambetto più powerstrapFlex: 130Materiale gambetto e scafo: Grilamid® caricato con inserti in fibra di carbonioAngolo di rotazione del gambetto in modalità camminata: 70°Angolo di inclinazione del gambetto in modalità discesa: 12° o 15°Scarpetta interna in Primaloft® termoformabileSuola Gripwalk con puntale e tacco sostituibiliPeso dichiarato: 1550 g&nbsp;Peso rilevato taglia 28.5: 1743 g e 1747 gLast: 101 mmCompatibili con attacchi a telaio, pin-tech e alpiniCompatibili con ramponi automatici[link-produttore link=""https://www.dynafit.com/it-it/tigard-130-scarpone-da-sci-alpinismo-unisex-08-0000061931?number=08-0000061931_0000000001&amp;c=616550&amp;listing=1""]I Dynafit Tigard 130 sono scarponi a 4 ganci con power strap. Il materiale dello scafo è Grilamid® caricato con fibra di carbonio. In questo modo è possibile aumentare le caratteristiche meccaniche riducendo gli spessori e contenendo quindi il peso.Dettaglio dello scafo e dei 4 ganci di chiusura con power strapScafoIl Grilamid® &nbsp;è molto diffuso nel settore degli scarponi da scialpinismo grazie alla sua leggerezza unita alle buone caratteristiche meccaniche. Il Grilamid® è costituito dal 100% di Nylon 12 e si differenzia da un altro materiale ampiamente utilizzato in questo settore: il Pebax®. Quest’ultimo è costituito da una parte di Nylon e da una di Politetrametilglicole ed è meno rigido e resistente rispetto al Grilamid®.La costruzione dello scafo si basa su una struttura overlap che avvolge molto bene il piede e consente una trasmissione della potenza diretta allo sci. Dynafit ha realizzato inoltre uno scarpone che permette una calzata facile anche quando lo scarpone è stato lasciato a temperature fredde o si indossano calze che creano attrito elevato.ScarpettaLa scarpetta interna è totalmente estraibile e realizzata in Primaloft®. E’ possibile la termoformatura. Questo materiale è costituito da poliestere con cui vengono realizzate delle microfibre. Esse sono sottoposte ad un processo termico che le salda una con l’altra, lasciando però una serie di microcavità. In tal modo, l’aria calda proveniente dal corpo rimane intrappolata in questi piccoli spazi, garantendo un elevato isolamento termico.Dettaglio della scarpetta interna estraibile e della solettaSuolaLa suola dello scarpone è di Gripwalk. Essa è realizzata in un materiale più morbido (gomma copolimerica) rispetto a quello generalmente utilizzato per gli scarponi da scialpinismo. Il profilo leggermente rockerato garantisce un miglior grip quando si cammina. La suola e il tacco sono riportati con inserti sostituibili fissati con viti.Dettaglio della suola GripwalkSistema di chiusuraIl Tigard 130 è dotato di sistema di chiusura Hoji Lock. Questo meccanismo, brevettato recentemente da Dynafit, consente di passare dalla modalità ski alla modalità walk (e viceversa) con un solo gesto: la rotazione verticale della leva presente sul tallone. Tale rotazione aziona il sistema interno, costituito da due perni posti a sinistra e a destra del tallone. Quando si abbassa la leva in modalità ski, questi due perni si incastrano uno dentro l’altro, unendo in modo molto rigido scafo e gambetto. Non è indispensabile stringere le leve di chiusura poste sul gambetto, in quanto esse vengo tensionate dallo stesso sistema di chiusura. Quando invece si riporta la leva in modalità walk, scafo e gambetto sono liberi di ruotare uno rispetto all’altro con un angolo di 70°. Inoltre le due leve poste sul gambetto vengono rilasciate in modo da garantire la possibilità di camminata.Dettaglio del sistema di chiusura brevettato Hoji LockModalità di test dei Dynafit Tigard 130Ho testato gli scarponi Dynafit Tigard 130 nel periodo tra fine febbraio ed aprile per una ventina di uscite con dislivelli compresi tra i 700m e i 1700m. Le condizioni trovate sono state per la maggior parte di neve dura e ghiacciata e, in misura minore, neve polverosa di una ventina di centimetri.Gli scarponi sono stati utilizzati sui seguenti sci:Bordeski Freeride (sci in legno di larice, geometria 130-98-120 cm, lunghezza 180 cm, raggio di curvatura 22 m) montati con attacco Kreuzspitze EL 2.0&nbsp;Scott Superguide 95 (130-95-115, lunghezza 178 cm, raggio di curvatura 21 m) montati con attacco&nbsp; ATK Raider 13 EVO.Ho utilizzato gli scarponi anche per qualche sciata in pista con gli stessi sci sopra riportati.La prova sul campo dei Dynafit Tigard 130Modalità salitaAppena calzato, ho notato che questo Dynafit Tigard 130 ha un notevole angolo di rotazione del gambetto: 70° per uno scarpone con flex 130 e progettato per massimizzare le prestazioni in discesa è un valore molto elevato. Durante l’utilizzo ho però trovato lo scarpone poco confortevole. Infatti, nonostante i 70° di rotazione permessi, il gambetto stringe molto la zona della caviglia e dello stinco. Ciò, unito ad una linguetta della scarpetta interna molto rigida, ha reso la camminata poco confortevole, specialmente dopo la prima ora di utilizzo. Ho provato a regolare i ganci di chiusura posti sul gambetto in diverse posizioni, ma nessuna ha risolto il problema. Inoltre Dynafit sostiene che il meccanismo di chiusura brevettato Hoji Lock permetta di passare dalla modalità walk a quella ski (e viceversa) semplicemente ruotando la leva posta sul tallone. Ciò presuppone che le due leve di chiusura poste sul gambetto rimangano nella stessa posizione sia per la salita che per la discesa. Tuttavia, in tutte le prove che ho fatto non ho mai trovato una posizione adeguata a soddisfare pienamente entrambe le modalità. Infatti, lasciando le leve sufficientemente lasche per la salita, in discesa non risultavano tensionate correttamente e viceversa. Ho anche provato a modificare la posizione della cremagliera fissata al gambetto (attenzione che per svitare le viti di fissaggio è necessario un cacciavite torx) senza però trovare una soluzione davvero soddisfacente.Pertanto, ritengo che il meccanismo Hoji Lock non rispetti pienamente la sua promessa di “passare dalla modalità di camminata alla modalità di sciata con un solo gesto”: una regolazione manuale dei ganci superiori è comunque sempre necessaria.Un altro punto a sfavore riguarda la forma interna dello scafo nella parte posteriore posta appena sopra al tendine di Achille. Qui è presenta una lieve protuberanza che, una volta chiuso lo scarpone anche per la sola salita, preme contro la parte esterna del polpaccio. Dopo poco, tale pressione mi ha creato un’infiammazione in questa zona. Ho in parte risolto questi problemi limando la protuberanza incriminata ed utilizzando delle calze un po’ più spesse (calze in lana merinos). Infine ho fatto termoformare la scarpetta. Con questi accorgimenti il comfort è migliorato ma i fastidi non sono stati eliminati del tutto.Utilizzo con ramponi e in camminataHo testato questi scarponi anche per qualche breve tratto alpinistico facile per raggiungere la cima finale. In questi casi ho calzato ramponi automatici Grivel G12 e l’accoppiamento si è rivelato molto affidabile.&nbsp;Infine, quando si cammina su terreni duri senza ramponi, ho notato che la suola è molto ammortizzata e con un grip elevato, merito sicuramente degli inserti Gripwalk. SI tratta infatti di inserti piuttosto morbidi e che possono essere sostituiti in caso di usura.&nbsp;Ho inoltre notato che, dovendo utilizzare i rampanti abbinati alla posizione più alta dell’alzatacco su attacchi ATK Raider 13 EVO, la lama del rampante penetra meno rispetto a quando si utilizzano altri scarponi. Ciò è probabilmente dovuto al più elevato spessore degli inserti Gripwalk rispetto ad una suola tradizionale.Modalità discesaIl passaggio dalla modalità salita alla modalità discesa dovrebbe avvenire semplicemente abbassando la leva posta sul tallone, che dà una sensazione di grande robustezza ma che necessita di una certa forza per portarla in modalità di blocco del gambetto. Come già detto nel paragrafo precedente, in realtà ciò non è sufficiente. Infatti mi è stato sempre necessario tensionare le due leve frontali poste sul gambetto per ottenere una chiusura adeguata dello scarpone. Detto ciò, le quattro leve di chiusura poste sullo scafo sono molto resistenti e facilmente azionabili. Sempre a proposito della leva che regola il passaggio tra modalità di salita e di discesa, è positivo l’ampio spazio presente tra il cilindretto che fa da fermo alla leva e lo scafo. Questa è una zona dove spesso si forma del ghiaccio che può impedire la chiusura: l’ampio gioco presente su questi Tigard 130 non mi ha mai fatto sperimentare questa problematica.Ottimo lo strap di chiusura che permette di ottenere la tensione desiderata attorno alla tibia. La sua regolazione avviene in maniera facile anche con i guanti. Inoltre lo strap passa in una fibbia che lo mantiene sempre in posizione, evitando che scivoli troppo sotto o sopra la parte superiore della linguetta dello scafo.https://youtube.com/shorts/sv2_C3nO8n4?feature=shareChiusura e regolazione per la discesaUna volta chiusi, il flex di 130 si fa sentire e ricorda il feeling che restituisce uno scarpone da pista. La sua elevata rigidezza è comunque progressiva e permette un controllo reattivo degli sci in tutte le condizioni di neve soprattutto su sci medio larghi intorno ai 95-100mm sotto al piede. E’ uno scarpone che permette cambi di direzioni veloci e precisi.Calzata dei Dynafit Tigard 130Ho utilizzato gli scarponi Dynafit Tigard 130 nella misura 28.5 (taglia Mondopoint). Ho un piede con pianta relativamente stretta e il last (larghezza pianta dello scarpone) di 101 mm di questo scarpone si è rivelato adeguato indossando calze di un certo spessore. Provandoli invece con calze più sottili, la stabilità del piede è minore e in discesa ho avvertito un po’ la mancanza di precisione. Infatti, solitamente io utilizzo scarponi con last di 99 mm.Non ho avuto problemi di sfregamenti o movimenti interni del piede che mi creassero vesciche. Però ho trovato il comfort limitato a causa dei già citati punti di pressione eccessivi su tibia, collo del piede e polpaccio. Ho sperimentato tali problemi nonostante io abbia una gamba e un piede piuttosto magri ed affusolati.La scarpetta interna in Primaloft offre un eccellente isolamento termico, ottimo in condizioni di freddo invernale ma un po’ meno durante le gite primaverili, in cui il piede suda di più.Ingresso del piedeL’apertura del gambetto è molto ampia. Ciò permette l’ingresso e l’uscita del piede dallo scarpone in modo molto agevole. Il piede scivola o si sfila dalla scarpetta interna senza problemi anche indossando calze un po’ spesse ed anche quando lo scarpone è stato lasciato in un ambiente molto freddo.Consigliato perConsiglio i Dynafit Tigard 130 a sciatori esperti che vogliono uno scarpone dal flex elevato e progressivo per affrontare discese impegnative in qualsiasi condizione di neve, in modo aggressivo e con pieno controllo degli sci. Poco adatto ad affrontare lunghe salite per via del peso e del comfort migliorabile.[prezzo-link link=""https://mountainreview.it/vai/dynafit-tigard-130/""]"
16155,"Ternua Karsa Jkt","PremessaL’hardshell Ternua Karsa Jkt è un guscio tecnico che grazie al suo tessuto semi-elastico può essere sfruttato in ogni tipo di attività all’aria aperta: da una semplice passeggiata nel bosco ad una scalata alpinistica tecnica.La sua membrana ha una notevole impermeabilità che lo rende un grande alleato sotto forti piogge o temporali di neve bagnata, anche per molte ore. L’azienda, inoltre, dichiara un’elevata traspirabilità.Caratteristiche tecniche della Ternua Karsa JktTessuti esterni: Nylon Stretch da 20D e 60 gr/m2 riciclato (pre-consumo)Tecnologia Shelltec/Active Flex: struttura in microfilamento (65% poliammide riciclata da reti da pesca e 35% elastan)Due tessuti, di cui uno con ripstop per rinforzare le parti più esposteTrattamento idrorepellente senza PFCTraspirabilità MVP 20.000 g x m2 x 24h, impermeabilità colonna d’acqua di 20.000 mmBorsa di compressione/trasporto inclusaCappuccio 3D regolabileManiche raglan per una mobilità ottimalePolsini elastici e orlo regolabile con cord lockPeso: 225 g (taglia M)Paese produttore: Cina[link-produttore link=""https://www.ternua.com/es/chaqueta-karsa-jkt-w-1643584-6259.html""]Modalità di testHo testato la giacca Ternua Karsa Jkt in questa primavera 2023 con un meteo un po’ pazzo.Sono stata felice di averla avuta come alleata perché mi ha riparato da piogge battenti, temporali di neve bagnata e mi ha protetto dal forte vento.Sempre nel mio zaino, abbiamo fatto insieme per lo più gite passando da quote di 800 m ai 2500 m circa, con il termometro che ha oscillato da 0°C a +15°C.La prova sul campo della Ternua Karsa JktPrime impressioniLa giacca Ternua Karsa Jkt a primo impatto colpisce per via del suo tessuto composto in Nylon Stretch da 20D e 60 gr/m2 riciclato. Un tessuto al tatto estremamente morbido, altamente comprimibile, molto leggero (225 gr per una taglia M) e che, appena indossato, risulta subito comodo.Sono rimasta gradevolmente colpita dal fatto che Ternua si impegni a livello ambientale utilizzando un materiale riciclato derivante da scarti di produzione di reti da pesca. Peraltro, sia la membrana sia il trattamento idrorepellente DWR, sono privi di PFC.Un altro aspetto interessante è l’alta comprimibilità. Infatti, una volta ripiegata, può stare tranquillamente in una mano.La giacca una volta compressa assume dimensioni molto ridotte.Piccolo “difetto” del tessuto è che il capo si macchia degli aloni di sudore e questi restano impressi come chiazze sulla stoffa. Ad ogni modo, ciò non rende meno performante il capo. Può essere si noti maggiormente su questo colore e non sugli altri disponibili.La macchia di sudore sulla stoffa.Un aspetto davvero positivo è che questo tessuto si asciuga molto rapidamente. Sotto una pioggia leggera, non appena la perturbazione si arresta, la giacca si asciuga in fretta. Stessa cosa se messa vicino ad una fonte di calore: anche se madida d’acqua, i tempi di asciugatura sono fulminei.Impermeabilità della Ternua Karsa JktTernua, nel guscio Karsa, aggiunge la tecnologia Shelltec/Active Flex che ha un rapporto impermeabile/traspirante dichiarato di 20.000 mm/20.000 gr x m² x 24h. Ciò significa che è progettato per offrire un'estrema impermeabilità con un elevato grado di traspirabilità.Ho potuto constatare la sua ottima impermeabilità durante alcuni temporali di pioggia battente e rovesci di neve umida molto intensi. Dopo tutta la giornata passata in queste circostanze, la giacca esteriormente era letteralmente intrisa d’acqua, mentre io ero completamente asciutta. L’unica eccezione erano i polsini un po’ inumiditi, ma lego questa situazione al naturale infiltramento dell’acqua lungo i polsi quando si hanno le mani bagnate.La manica evidentemente intrisa d’acqua.TraspirabilitàMentre l'impermeabilità è molto buona, la traspirabilità non mi ha pienamente soddisfatta. In particolare, nei tratti in salita, con uno sforzo fisico decisamente più intenso, la mia sudorazione è rimasta intrappolata sullo strato interno del guscio. Questo mi ha restituito la sensazione di bagnato, con accumuli di sudore condensati in goccioline e localizzati soprattutto nella zona interna del collo.Le goccioline di sudore interne alla giacca.I punti di aerazione della giacca si trovano all'interno delle tasche pettorali; una scelta un po' particolare. Personalmente le avrei preferite sotto le ascelle. Durante i forti temporali, infatti, non possiamo aprirle per avere una maggiore ventilazione poiché inevitabilmente entrerebbe la pioggia. Sono quindi utilizzabili solo in occasione di pioggia molto leggera.Inoltre, la posizione sul petto coincide con la cinghia pettorale degli zaini e la ventilazione è limitata proprio a causa della serratura medesima dello zaino.Personalmente, mi sento di consigliare, in occasioni simili a quelle che ho vissuto, di partire subito con un intimo leggero direttamente sotto il guscio e non utilizzare in aggiunta midlayer o affini. Le tasche pettorali fungono anche da aereazione.Protezione dal vento della Ternua Karsa JktLa giacca Ternua Karsa si presta bene anche per questa funzione. In alcune escursioni ho incontrato folate a 60/70 km/h e mi sono sentita ben riparata, in particolare nella zona del collo e della testa, perché il colletto è alto fin sotto la gola ed il cappuccio è ben avvolgente.CappuccioIl cappuccio della Ternua Karsa Jkt è 3D, con una buona visiera della giusta misura e perfettamente regolabile. Ha una regolazione da entrambi i lati del viso per calibrare meglio la chiusura e può ospitare bene anche un caschetto per alpinismo o via ferrata.Peraltro, i due cordini del cappuccio, si serrano facilmente con il sistema Cord lock, che frena e blocca allo stesso tempo gli elastici, trattenendoli anche se completamente zuppi.Il sistema di chiusura “Cord lock” per regolare il cappuccio.Maniche e polsiLe maniche sono unite al busto con la tecnica “a raglan”. Questo sistema fa sì che le maniche siano piuttosto ampie e attaccate con cuciture disposte a raggio per garantire una mobilità ottimale.Altro piccolo “plus” sono i polsini elastici che non hanno bisogno di regolazioni con strap, chiusure ad elastico o analoghi.Tasche della Ternua Karsa JktIl guscio Ternua Karsa ha due tasche anteriori poste sul petto con due funzioni: una è quella di tasca e l’altra, come detto, è quella di ventilazione. Essendo localizzate proprio sul petto, permettono di accedervi anche se abbiamo indosso lo zaino oppure l’imbrago.Unico neo è il fatto che siano poco profonde, se sistemiamo qualcosa al loro interno, dobbiamo chiuderle subito perché accidentalmente potrebbe scivolare fuori mentre ci muoviamo.Interessante la piccola tasca interna, non accessibile dall’esterno e completamente isolata perché chiusa con cuciture termosaldate. Questo vano si presta bene per inserire cellulari, chiavi o altri piccoli oggetti che devono stare al riparo dalla pioggia, ma subito a portata di mano.La tasca interna della Ternua Karsa Jkt.Le cerniere delle tasche e della chiusura frontale che chiude la giacca sono resistenti all’acqua.Vestibilità della Ternua Karsa JktIl guscio Ternua Karsa ha un’ottima vestibilità e lascia ampia libertà di movimento nelle varie situazioni. Se calziamo un’altra giacca più pesante sotto il guscio non ci sentiamo stretti, compressi o - peggio - con i movimenti limitati.Sui fianchi aderisce bene senza però costringere. Inoltre, ho apprezzato che sia un pochino più lunga sul fondo della schiena. Questo perché, muovendomi molto ed avendo lo zaino sulle spalle, mi è successo con altre giacche che tendano a risalire lasciando fastidiosamente scoperta questa parte.Sono alta 1,65, peso 61 kg e per me ho scelto una M, taglia che calza a pennello anche se dobbiamo indossare uno strato più voluminoso sotto.Consigliata perLa Ternua Karsa Jkt è un capo capace di accompagnare nel trekking anche evoluto e che sento di consigliare a chi sa di dover passare all’aria aperta lunghe giornate uggiose o nevose. È una giacca che può diventare un valido alleato tanto in estate quanto in inverno, particolarmente valida per chi è attento al peso e all’ingombro nello zaino.Per questo, e anche grazie alla sua rapida asciugatura, la ritengo particolarmente adatta a chi pratica lunghi trekking, anche di più giorni, e si muove a passo lento senza sforzi aerobici particolarmente intensi, per i quali la traspirabilità ridotta può rivelarsi un limite. [prezzo-link link=""https://mountainreview.it/vai/ternua-karsa-jkt/""]"
16370,"Tenaya RA","Le Tenaya RA sono delle scarpette tutto fare, progettate più per le multipitch che per le alte difficoltà in falesia. Infatti se non brillano non per la loro precisione su piccoli appoggi, hanno il gran vantaggio di essere comode e adatte ad ogni tipo di terreno.Caratteristiche tecniche delle Tenaya RASuola intera: XS GRIPChiusura a doppio velcroTomaia in microfibra sinteticaLinguetta imbottitaPianta largaIntersuola PLT media rigidità[link-produttore link=""https://tenaya.net/en/ra""]FormaLe tanaya RA sono leggermente asimmetriche, con la parte frontale piuttosto larga. Si prestano bene quindi a chi possiede, come me, una pianta larga.Il camber è moderato, al di sopra di una scarpetta all round similare. Ciò rende la scarpetta un po’ più precisa.Il tallone è largo, ma poco profondo e resta il punto debole più significativo di questo modello.Struttura esternaLa struttura esterna delle Tenaya RA è piuttosto semplice. Possiedono un fascione in gomma laterale che si allarga leggermente in punta e un rinforzo sul dorso e sui talloni.La chiusura a due strappi è anch’essa molto semplice, in tessuto sintetico non particolarmente reattivo.Chiusura con velcroStruttura internaL’interno delle Tenaya RA è in microfibra e la linguetta interna è imbottita e molto comoda. Manca altrettanta comodità a livello del tallone, che invece è piuttosto rigido.Suola e intersuolaLa gomma delle Tenaya RA è la classica XS grip di Vibram, che rende queste scarpette durevoli e adatte alla scalata di aderenza.L’intersuola è mediamente rigida. Infatti per essere una scarpetta a suola intera, non mi sentirei di definire le RA particolarmente rigide, ma un’ottima via di mezzo che conferisce il giusto compromesso tra sensibiltà e precisione.Modalità di test delle Tenaya RAHo provato le Tenaya RA per un paio di mesi, sia su granito che su calcare e prevalentemente su placche di aderenza e muri tecnici a piccole prese, fino al 7b.Non ho testato le scarpette nelle sale indoor, mentre le ho indossate per diverse ore su vie multipitch.La prova sul campo delle Tenaya RASensibilitàHo apprezzato molto la sensibilità delle Tenaya RA nello spalmo e sulle placche di aderenza e credo che questo sia in definitiva il loro terreno ideale.&nbsp;Meno sensibile sui piccoli appoggi soprattutto in punta, dove non si avverte molto ritorno di sensazione. Una volta indossate ci si accorge che sono più morbide di quello che sembra; la rigidità è quasi tutta sull’avampiede, mentre sono più morbide al centro. Ciò le rende comode e adatte ad essere indossate per più ore.PrecisioneCome accennato le Tenaya RA non brillano per precisione, ma la rigidità della punta aiuta in situazioni delicate. Benché la punta sia piuttosto tonda e poco precisa, la rigidità dell’intersuola dell’avampiede controbilancia il tutto.&nbsp;Sicuramente anche in questo caso danno il meglio su appoggi ampi, piuttosto che piccoli buchetti e tacchette.TalloneIl tallone è sicuramente la parte meno convincente di queste scarpette. Non avvolge bene è poco profondo, per questo si ha sempre la sensazione che la scarpa sfugga dal tallone. Inoltre la parte alta con le linguette è stretta e sfrega sulla pelle; ad esempio al termine della via multipitch mi è rimasto qualche segno di abrasione sulla pelle in corrispondenza di quel punto.Calzata delle Tenaya RAFacile, comoda e veloce, la calzata delle Tenaya RA è sicuramente uno dei punti di forza.&nbsp;Le ho indossate di un numero in meno rispetto al mio piede e sicuramente sarei potuto scendere ancora. Tuttavia per trovare il giusto compromesso tra comodità e precisione, soprattutto in un uso per multipitch, meglio non esagerare. Forse un numero e mezzo in meno è la giusta scelta, considerando che cederanno facilmente nel tempo qualche misura.Le linguette posteriori aiutano a facilitare la calzata e gli strappi a tensionare a piacimento il dorso.Consigliata perConsiderata la loro versatilità, consiglio le Tenaya RA ad arrampicatori principianti e intermedi, che siano alla ricerca di una scarpetta adatta a più attività e più terreni (compresa la palestra). Possono rappresentare anche un'ottima “prima” scarpetta,soprattutto per climber non leggerissimi. Mi sentirei di sconsigliarle invece per il boulder e per le alte difficoltà, dove è richiesta maggiore precisione di punta e tallone. Perfette invece per la scalata di friction e di aderenza.[prezzo-link link=""https://mountainreview.it/vai/tenaya-ra-2/""]"
16393,"Ternua Thunder M Jacket","La giacca Thunder M Jacket fa parte della collezione Adrenalite Series di Ternua, che propone una serie di indumenti leggeri e comprimibili, sviluppati per garantire libertà di movimento e fornire la protezione necessaria per le diverse condizioni che si possono incontrare durante le attività in montagna.Caratteristiche tecniche della Ternua Thunder M JacketPeso: circa 330g (taglia M)Materiale: Stormfleece™ Pro (90% Poliestere 10% Elastan)Trattamento antibatterico Polygiene®Idrorepellente (rain test AATCC 35)Antivento (permeabilità 10.4 ISO9237)Protezione UVA 50+ElasticizzataRapida AsciugaturaPaese produttore: Vietnam[link-produttore link=""https://www.ternua.com/com/thunder-jkt-m-jacket-1643894-6932.html""]Realizzata a partire bottiglie di plastica riciclate, questa giacca ha ottenuto la certificazione Bluesign®.Modalità di test della Ternua Thunder M JacketHo usato la Ternua Thunder M Jacket all’inizio di una stagione primaverile caratterizzata da meteo asciutto ma con temperature molto variabili (da qualche grado sottozero, fino a 20° circa) e importanti sbalzi termici anche all’interno della stessa giornata.Ho avuto la possibilità di provarla in diverse escursioni tra i 500 ed i 2100 metri di quota, con dislivelli intorno ai 1000m, con clima da mite e soleggiato a coperto e ventoso.La prova sul campo della Ternua Thunder M JacketTraspirabilità e termicitàSalite ripide, affrontate a ritmo sostenuto e con temperature vicine allo zero, richiedono un capo protettivo ma non troppo caldo. Un capo che fornisca protezione dal vento freddo ma allo stesso tempo sia molto traspirante per evitare di arrivare in cima sudati fradici.In queste situazioni ho trovato la Ternua Thunder M Jacket una soluzione versatile e funzionale. Il tessuto Stormfleece™ Pro, infatti è realizzato con tecnologia monostrato ed è molto più sottile e leggero di un classico softshell, al quale assomiglia solo apparentemente.L’interno della giacca, infatti non presenta la classica superficie felpata del softshell. Al contrario, è costituita da una base liscia dalla quale emergono numerosi rilievi leggermente felpati che disegnano uno schema geometrico.Dettaglio della superficie interna della giaccaLa sensazione sulla pelle è gradevole e questa particolare costruzione permette di avere un capo non eccessivamente caldo durante le attività ad alta intensità ed allo stesso tempo in grado di assorbire ed espellere il sudore verso l’esterno.A detta dell’azienda, questa costruzione riduce anche l’impronta ambientale del prodotto in quanto minimizza la materia prima impiegata e riduce la perdita di fibre e pelucchi nell’ambiente (tipica dei tessuti felpati).Protezione dal ventoLa superficie esterna è liscia al tatto e fornisce una buona protezione dal vento. Il cappuccio elastico (regolabile sul retro) è pratico da indossare ed il collo ha una chiusura alta e protettiva. Queste caratteristiche permettono di usare la Ternua Thunder M Jacket come strato esterno nella maggior parte delle condizioni ambientali mentre si è in attività.Dettaglio della superficie esterna della giaccaInfatti, durante le mie escursioni il guscio in Gore-Tex è rimasto per la maggior parte del tempo appeso allo zaino, mentre indossavo la giacca come layer esterno direttamente sopra ad un intimo termico a maniche corte.Solo in poche occasioni mi è capitato di dover indossare il guscio sopra alla Ternua Thunder M Jacket, solitamente per aumentare la protezione durante le pause nei momenti più freddi.&nbsp;In queste situazioni, grazie al materiale morbido, sottile ed elasticizzato si è rivelata anche uno mid-layer assolutamente valido e confortevole da indossare sotto un guscio o un piumino.Dettagli costruttiviLa Ternua Thunder M Jacket è dotata di una pratica full zip anteriore che permette di aprirla completamente quando la temperatura esterna lo richiede. Sono inoltre presenti due ampie tasche laterali, anch’esse con chiusura a zip. Purtroppo, non è disponibile alcuna tasca interna.Avrei anche apprezzato delle aperture a zip sotto le ascelle, ma avendo una buona traspirabilità ed un tessuto molto leggero non sono indispensabili.Queste scelte minimaliste sono a mio avviso coerenti con la filosofia di leggerezza e comprimibilità della linea di prodotti Adrenalite.Dettaglio chiusura anterioreI polsini sono elastici e per gli amanti del genere, sono presenti anche le asole per il pollice in fondo alle maniche per proteggere le mani nelle giornate più fresche. Personalmente non ne faccio un uso frequente perché limitano l’accesso all’orologio/GPS da polso. Il bordo inferiore della Ternua Thunder M Jacket è inoltre dotato di una coulisse che permette di regolarne l’aderenza al corpo.Dettaglio polsino con asoleTrattamento antibattericoHo certamente messo a dura prova il materiale con degli intensi bagni di sudore, ma ho avuto l’impressione che il trattamento permanente antimicrobico/antiodore Polygiene® non sia particolarmente efficace sul materiale di questo capo. Valutazione soggettiva, ma sicuramente al di sotto delle aspettative.Idrorepellenza e impermeabilitàEssendo un capo realizzato in materiale single-layer, privo di qualsivoglia membrana impermeabile (Gore-Tex® o similare), non mi aspettavo le prestazioni di un guscio. Ciononostante, ho trovato piuttosto deludenti le proprietà di idrorepellenza della Ternua Thunder M Jacket, forse a causa dell’elevata aspettativa creata dal claim dell’azienda di alta resistenza all'acqua della tecnologia STORMFLEECE® Pro.Devo inoltre aggiungere che le caratteristiche indicate sul sito del produttore sono talvolta un po’ imprecise e lasciano al lettore qualche difficoltà di interpretazione.Test di impermeabilità: le gocce vengono rapidamente assorbite dal tessutoComprimibilitàLa giacca Ternua Thunder M Jacket non viene fornita con una propria sacca per lo stoccaggio. Ma essendo molto compatta e comprimibile occupa comunque poco spazio qualora si optasse per tenerla nello zaino. Anche arrotolandola senza particolari attenzioni si ottiene facilmente un ingombro di poco superiore a quello di una bottiglietta d’acqua.Vestibilità della Ternua Thunder M JacketLa vestibilità della Ternua Thunder M Jacket è standard, ma con un fit sportivo e aderente. Io sono alto 178 cm e piuttosto magro e mi trovo bene con la taglia M indossata direttamente sopra all’intimo termico o ad una t-shirt in tessuto tecnico.Il materiale è elasticizzato e consente un’ottima libertà di movimento.Consigliata perLa Ternua Thunder M Jacket è una giacca adatta a chi cerca un capo leggero e polivalente, per muoversi veloce senza soffrire troppo il caldo.Grazie alla protezione antivento ed alla termicità contenuta, durante le attività più intense può essere usata come layer esterno, direttamente sopra all’intimo.Quando le condizioni meteo diventano avverse, grazie all’ingombro ridotto può essere usata come confortevole mid-layer sotto un guscio o ad un piumino.[prezzo-link link=""https://mountainreview.it/vai/ternua-thunder-m-jacket/""]"
16423,"La Sportiva TX4 R","PremessaLa scarpa La Sportiva TX4 R è una riedizione del modello ultra collaudato dell’azienda trentina, il TX4, calzatura polivalente per eccellenza, votata soprattutto all’approach ed al trekking leggero.La novità principale è l’introduzione del “Resole Platform” che permette al prodotto di essere facilmente risuolato estendendo così il suo ciclo di vita.Inoltre, per l’occasione, sono stati riportati in auge i mitici colori ed il brand “Climbing on the moon” che hanno reso famoso La Sportiva agli inizi degli anni ‘80 con le loro scarpette da arrampicata.Caratteristiche tecniche delle La Sportiva TX4 RSuola: Vibram® MegaGrip con Impact Brake System (IBS) e climbing zone nella parte anterioreTomaia: pelle scamosciata, bordo di protezione PU-Tech LiteTM 1,5 mm e puntale in gomma protettivaFodera: MeshIntersuola: EVA ad iniezione ammortizzantePlantare: Ortholite® Hybrid Approach 4 mmBrevetti: Resole PlatfomSistema di allacciatura di derivazione climbing dal modello MythosComponenti in TPU sul tallone per ottimizzare la stabilità della calzatura anche sui terreni più irregolariTessuto protettivo applicato sulla parte mediale anteriore della zeppa per proteggerla dall’abrasionePeso: 800 gr al paio, n° 42 (verificato)Paese produttore: Cina[link-produttore link=""https://www.lasportiva.com/it/tx4-r-uomo-blu-27z640108""]Particolare attenzione è stata posta da La Sportiva per ridurre l’impronta ambientale mediante riutilizzo dei materiali e trattamenti atossici:Pelle tomaia con concia Metal FreeTessuto della linguella riciclatoLacci e passalacci 100% riciclatoMesh interna realizzata con materiale riciclataBordi realizzati con gomma riciclata7% EVA dell’intersuola riciclatoModalità di testHo utilizzato le La Sportiva TX4 R per 2 mesi circa. Ho effettuato parecchi avvicinamenti in falesia e media montagna per andare ad arrampicare (dai 10 ai 50 minuti circa), 1 ferrata (la ferrata delle Peredrette, Donnas, Valle d’Aosta) e un paio di facili monotiri in falesia fino al 6a per saggiare le capacità di arrampicata.Inoltre, ho fatto 2 escursioni con dislivello di circa 2000 metri nelle quali ho incontrato anche neve, ed un paio di escursioni brevi (massimo 800 metri) ma veloci, per testare anche la parte “corsaiola”.La prova sul campo delle La Sportiva TX4 RPrime impressioniLa Sportiva TX4 R deriva strettamente dalla classica TX4, ma rispetto a questa, grazie alla tecnologia “Resole Platform”, è possibile la risuolatura senza danneggiare l’intersuola. Personalmente, ritengo che questa caratteristica sia estremamente vantaggiosa da ogni punto di vista: l’augurio è di vedere presto questa tecnologia sull’intera gamma La Sportiva.Inoltre, anche il disegno del battistrada, sempre in Vibram MegaGrip, è stato ridisegnato con nuova geometria dei tasselli, romboidali anziché rotondi.Il nuovo battistrada con gomma MegaGrip e climbing zone.I vecchi ed iconici colori di casa La Sportiva, con il logo “climbing on the moon”, le donano un appeal molto “retrò” che a me, che sono diversamente giovane, è piaciuto molto. Mi ha ricordato quando, ai tempi, per arrampicare usavo prima le Mariacher e poi le Mega!L’impressione è che sia piaciuta anche a molti altri: spesso, in falesia, mi hanno domandato che versione fosse, e quali le sue caratteristiche peculiari, sempre con compiacimento.Il mitico logo “climbing on the moon”.Per quanto riguarda l’estetica, avrei solo messo meglio in evidenza la scritta TX4 R, relegata sul tallone: nero lucido su nero opaco la rende praticamente invisibile.Il logo un po’ nascosto e la bella asola che serve per appendere le scarpe all’imbrago.La forma della punta non è rotonda e simmetrica come la maggior parte delle scarpe di questa classe, ma lievemente asimmetrica verso il pollice. Questo particolare si rivelerà vincente per le doti “arrampicatorie” della TX4 R.La punta delle TX4 R assomiglia molto alla punta di molte scarpette d’arrampicata, asimmetrica verso il pollice.Tutt’attorno alla TX4 R, punta compresa, è presente un generoso e spesso fascione in poliuretano riciclato che ho apprezzato moltissimo nel corso della prova. All’interno della TX4 R si apprezza la qualità delle cuciture e dei particolari.La linguetta è vincolata alla scarpa in maniera asimmetrica: risulta infatti libera verso l’esterno, mentre è cucita sino a quasi l’ultimo occhiolo delle stringhe nella parte interna. Molto bello il plantare Ortholite Hybrid 4 mm.L’interno della TX4 R, con la linguetta cucita in modalità asimmetrica.Nel complesso, la TX4 R La Sportiva è ottimamente costruita, e dona un grande senso di robustezza e sostanza.Comfort e stabilitàIndossare le La Sportiva TX4 R richiede un minimo di abitudine. L’asola posteriore, pensata per appendere la scarpa allo zaino o all’imbrago, serve a poco per la calzata. La linguetta non è dotata di asola, ma è vincolata alla scarpa in maniera asimmetrica. Questo, una volta allentate per bene le stringhe, consente alla linguetta di essere aperta come “un sacco a pelo”, rendendo così la calzata comoda ed abbastanza rapida, ma non la più rapida ed intuitiva da me sperimentata.La calzata richiede un po’ di pratica ma poi, capito il trucco, diventa semplice.Una volta indossata, si apprezza il sistema di allacciatura semplice e geniale, che richiama quello delle scarpette d’arrampicata La Sportiva Mythos. Permette una regolazione millimetrica della chiusura e del tensionamento della struttura stessa, resa veloce anche dal perfetto scorrimento delle stringhe di ottima fattura. La TX4 R, una volta indossata, regala subito feeling e confidenza.La rullata è molto buona, grazie al compromesso tra rigidità e morbidezza di suola ed intersuola. La spessa tomaia in pelle avvolge perfettamente il piede senza lasciare alcun vuoto e la sensazione di comfort è subito immediata e notevole.L’ampia fascia protettiva in poliuretano riciclato che corre lungo tutta la scarpa protegge dagli impatti, e preserva al tempo stesso la tomaia stessa. L’impressione è quella di avere ai piedi una scarpa estremamente robusta, non troppo leggera, ma precisa, che sta dove la si vuole mettere e con cui ci si sente liberi di fare qualsiasi cosa senza patemi d’animo.L’altro aspetto che mi ha molto sorpreso positivamente della La Sportiva TX4 R è la sua stabilità dovuta alla geometria costruttiva, all’intersuola EVA ed agli inserti in TPU sul tallone. Soprattutto quando si è molto carichi, nel mio caso uno zaino da 50 litri pieno e corda da 80 metri, la camminata continua ad essere fluida e sicura, senza sbavature, ed ottimamente ammortizzata.In tal senso ho apprezzato la presenza del plantare Ortholite da 4 mm.Traspirabilità e impermeabilità della La Sportiva TX4 RLa traspirabilità della La Sportiva TX4 R mi è sembrata ottima. Anche dopo lunghe passeggiate di circa 2000 metri di dislivello con neve finale, i piedi non hanno mai sofferto il caldo (e neppure il freddo) ed al termine delle escursioni sono risultati asciutti.Non avendo il rivestimento in Gore-tex, l’impermeabilità è chiaramente limitata, ma neanche terribile.Infatti, avendo pestato neve per una decina di minuti durante i test, i piedi tutto sommato sono rimasti sufficientemente asciutti da non farmi soffrire il freddo.La suola della La Sportiva TX4 R è realizzata con la collaudata gomma Vibram MegaGrip, con un nuovo disegno del battistrada. Essa garantisce una notevole trazione in tutte le condizioni, dal fango alle pietre viscide, ma eccelle sulla roccia.Complice anche la climbing zone della suola, quasi completamente liscia, e la forma della punta, simile a quella di molte scarpette da arrampicata, la TX 4 R si è dimostrata un'ottima “climber”. La sua rigidità media consente infatti una buona precisione sugli appoggi, mentre l’ottima gomma permette alla TX4 R di essere utilizzata anche in spalmo in maniera sorprendente.Io ci ho arrampicato su un paio di tiri fino al 6a, e, per quanto possibile, mi sono trovato molto bene. Credo che il massimo possa venir fuori nelle lunghe arrampicate in montagna su difficoltà contenute, quando con la TX4 R si fa quel che si vuole senza rimpiangere le scarpette da arrampicata. Molto buono il comportamento su ferrata, in questo caso più per le sue doti “da arrampicata” che non di rigidità.Calzata delle La Sportiva TX4 RHo testato le La Sportiva TX4 R con la mia taglia, il 42, e non ho avuto problemi. Un minimo di attenzione, vista la forma asimmetrica della punta, è richiesta per coloro che hanno il secondo dito più lungo del primo, ovvero il piede “greco”. Il volume interno è ampio, adatto soprattutto a pianta larga, ma l’ottimo sistema di stringatura permette sempre la regolazione ottimale dei volumi.La famiglia TX: TX2 uomo, TX2 donna, TX guide donna, TX4 RConsigliate perConsiglio le La Sportiva TX4 R a coloro che cercano una scarpa d’avvicinamento robusta, confortevole e che mantiene grande stabilità anche con zaini molto pesanti.Inoltre, vista la sua ottima attitudine arrampicatoria, è consigliabile a coloro che vogliano farne utilizzo a 360 gradi come unica scarpa sia d’avvicinamento che da arrampicata su vie in montagna anche con tratti di media difficoltà.Visto il comfort generale, la consiglio anche come semplice scarpa da trekking tuttofare, con cui andare per sentieri e boschi in giornata. E, per concludere, anche a coloro che sono sensibili all’utilizzo dei materiali riciclati.[prezzo-link link=""https://mountainreview.it/vai/la-sportiva-tx4-r/""]"
16495,"Cousin Trestec Dura Dura 9.5","PremessaCousin Trestec è un produttore francese di corde. In italia è poco noto perché produce corde soprattutto per marchi terzi: Simon e Millet, per citarne alcuni.Dura Dura 9.5 è una corda che con il suo nome definisce subito il suo uso: alte prestazioni in falesia. La Dura Dura è infatti la mitica via di Oliana di 9b+ liberata da Adam Ondra e poco tempo dopo ripetuta da Chris Sharma. Diametro da 9.5 mm, leggerezza e bella morbidezza offrono al climber evoluto il materiale giusto per i suoi progetti estremi.Caratteristiche tecniche della Cousin Trestec Dura Dura 9.5Corda singola dinamicaDiametro: 9,5 mmPeso: 58 g/mForza d'arresto: 9,3 kNAllungamento dinamico: 30,8 %Numero di cadute: 6Scivolamento della calza: 0 mmMateriale: 100% poliammidePaese produttore: Francia[link-produttore link=""https://www.cousin-trestec.com/fr/produit/sport-fr-dura-dura/""]La corda è omologata come corda singola dinamica, quindi ideale per arrampicata in falesia. Il colore verde molto brillante è davvero bello!Per la spiegazione approfondita delle caratteristiche che deve avere una corda da arrampicata rimando alla bella guida di Antonio che potete leggere qui.Modalità di testHo usato questa corda in falesia sia su vie strapiombanti sia su placche.La prova sul campo della Cousin Trestec Dura Dura 9.5Diametro e pesoIl diametro di 9,5 mm e il peso di soli 58 g/m parlano da soli: siamo davanti a una corda sottile e leggera. Una corda di questo tipo è perfetta in falesia per affrontare i tiri da primo. Leggerezza significa meno peso da portare su e da moschettonare. Diametro sottile significa più facilità d'uso e di moschettonaggio (nonché condizione necessaria per avere una corda leggera).Ho voluto la lunghezza da 80 m proprio per poter apprezzare la leggerezza di questa corda su tiri da 40 m che sempre più spesso si trovano in falesia. Durante l’utilizzo la corda non si sente davvero. Ma leggerezza e diametro non sono tutto per rendere una corda facile da usare: serve anche morbidezza.Una corda sottile ma rigida scorre con difficoltà attorno al freno, perché fa più fatica a girare attorno alla camma di un gri-gri o al moschettone di un secchiello. Con una corda rigida, chi fa sicura fa fatica a dare corda e chi arrampica sente questa difficoltà nei moschettonaggi.Non è ovvio fare corde sottili ma morbide: Cousin Trestec, forte della sua esperienza di 170 anni nel tessile, offre questa perfetta combinazione: fin dal primo momento in cui si maneggia la corda si apprezza questa morbidezza.La tecnologia che garantisce la morbidezza e la fluidità è stata nominata da Cousin Trestec come TechTouch.Con la Dura Dura 9.5 si fa sicura davvero rapidamente. Anche quando il primo chiede corda velocemente non si rischia mai che la camma si blocchi all’improvviso. Certo, è necessaria una padronanza e un’attenzione maggiore durante la sicura.La morbidezza della corda è una qualità necessaria anche per dare la giusta fiducia quando si chiude l'otto all'imbrago. Il nodo si stringe bene anche da corda nuova. Si parte senza dubbi.Forza d'arresto della Cousin Trestec Dura Dura 9.5La forza d’arresto di una corda significa quanta forza è scaricata sul climber e le protezioni in caso di caduta. Quanto più è basso questo valore, tanto meno il climber sentirà un impatto forte su di sé al momento dell'arresto. La Cousin Trestec Dura Dura 9.5 ha 9,3 kN di forza di arresto, un valore che caratterizza questa corda come “rigida”. Ma ciò è molto ben bilanciato dall’alto allungamento di 30,8%.Abbiamo fatto alcuni voli di prova, e anche non di prova: la sensazione è sempre stata di una corda dinamica e sicura, mai dura.Allungamento e diametroCon un allungamento di 30,8% e un diametro 9,5 mm, sconsiglio di usare la Dura Dura in moulinette. Se abbiamo un tiro di 30 m, allora abbiamo fuori 60 m di corda. Se fosse tutta libera da attriti, 60 m di corda si allungherebbero di 18 m! Grazie agli attriti tra catena e rinvii questo allungamento è inferiore. Ciò non toglie che nei primi 5-10 metri di moulinette ci sia il rischio che il climber tocchi terra solo per effetto dell'elasticità stessa della corda.Allo stesso tempo, essendo la corda sottile, si può usurare tanto attorno al moschettone in sosta, soprattutto nel caso di molti resting. In più, si rischia che la corda si arricci, problema che come vedremo in seguito è un po’ il limite di questa corda.Scivolamento della calzaLo scivolamento della calza in questa corda è zero. Questo significa che quando si blocca il climber di peso, non si sente l'anima della corda scivolare in avanti sotto la calza. Anche in questo caso è la tecnologia TechTouch di Cousin Trestec che garantisce questo comportamento e restituisce la sensazione di avere in mano una corda solida e ben costruita.Impermeabilità della Cousin Trestec Dura Dura 9.5La Cousin Trestec Dura Dura 9.5 è in poliammide, cioè nylon. Questo materiale, con cui sono costruite tutte le corde dinamiche, è idrofilo, assorbe cioè l’acqua. La sua molecola ha infatti dei ponti N H lievemente ionici che attirano le molecole d’acqua, ioniche anch’esse. Per questa ragione le corde d’arrampicata sono sempre più spesso trattate con prodotti chimici impermeabili.Nel caso della Cousin Trestec Dura Dura 9.5 il trattamento impermeabile (Longlife) è applicato solo alla calza. Per mia esperienza questo è sufficiente nelle corde per falesia: avere anche il trattamento dei trefoli interni è superfluo.In falesia, infatti, l’impermeabilità serve solo affinchè la corda non si sporchi in quanto non si scala mai su pareti bagnate come può succedere in montagna o su ghiaccio. Risparmiare in trattamenti è un guadagno sia per chi acquista la corda (meno cara) sia per l'ambiente perché si limita l'uso di prodotti chimici.Un parametro difficile da definire: arricciamentoQuesta corda fin dai primi usi tende ad intrecciarsi facilmente. Per limitare al massimo questa tendenza ho alternato l'uso di entrambi i lati. Ho evitato di avvolgerla in matassa per non conferire una rotazione interna ""twist"". L'ho quindi sempre trasportata libera nella sacca.Ciò può costituire un problema quando si deve fare una sicura al limite sul tentativo buono e ti capita un ricciolo proprio quando stai dando corda sul passaggio duro del tuo compagno. La Cousin Trestec Dura Dura 9.5 tende ad arricciarsi.Prima di un tentativo buono raccomando pertanto di filare tutta la corda in maniera che si liberi da eventuali twist. In ogni caso segnalo che dopo due mesi d'uso nei fine settimana questa tendenza ad arricciarsi è decisamente diminuita. Segno che la corda si è stabilizzata.Marchiatura del centroSe uso una corda solo per falesia a cosa mi serve la marchiatura al centro? Questa potrebbe essere una bella domanda. Avere però un avviso in più quando ho raggiunto metà corda, e il mio compagno non è ancora in catena, serve per farmi controllare una volta in più se ho fatto il nodo a fine corda.Consigliato perDirei che questa corda è davvero vincente come rapporto qualità/prezzo. È la corda giusta per chi scala molto in falesia e cerca un prodotto ad alte prestazioni, senza lasciarci lo stipendio. È la corda ideale per i propri progetti in redpoint, anche su tiri lunghi grazie alla sua bella leggerezza e fluidità.Sempre più spesso le corde singole sono usate in montagna su vie di alta difficoltà o su big-wall: non mi sento di raccomandare per questo uso la Dura Dura 9.5, sia per il trattamento di impermeabilità della sola calza, sia per la sua tendenza a fare riccioli.[prezzo-link prezzo=""189""]"
16511,"Singing Rock Fakir III","PremessaIl Fakir III di Singing Rock è l’ultima evoluzione della serie Fakir, i ramponi della casa ceca per alpinismo classico. Si presenta come un rampone in acciaio a 12 punte polivalente e abbastanza leggero. L’utilizzo suggerito spazia dal tour dei ghiacciai, alla progressione su pendii nevosi e couloir di neve e ghiaccio.Rispetto al modello precedente il peso dichiarato è stato ridotto di 20 grammi grazie ad un nuovo design che aumenta anche la resistenza complessiva. È stato inoltre rivisto il sistema di regolazione della lunghezza e completamente rinnovato l’anti-zoccolo. Disponibile con ogni tipologia di attacco.Caratteristiche tecniche dei Singing Rock Fakir III Semi-ClassicMateriali di composizione: 60% acciaio CrMo, 20% TPU, 15% acciaio inossidabile, 5% PADForma asimmetricaNuova struttura alleggeritaPunte ribassate per maggiore stabilitàRegolazione lunghezza senza bisogno di strumentiFibbia a doppia D brevettata “rock and lock” per slaccio rapidoAnti-zoccolo Bouncer Fakir III inclusoPeso: 900 g al paio (verificato)compatibilità con scarponi dal 37 al 47 (barra centrale M-L fornita di serie)Paese produttore: Repubblica Ceca[link-produttore link=""https://www.singingrock.com/fakir-3-semi-classic""]Modalità di testHo provato il rampone in occasione di 3 uscite di alpinismo estivo in quota. Le difficoltà incontrate comprendevano l’attraversamento di ghiacciai con pendenze intorno a 30 gradi ed una paretina di neve e ghiaccio di 50 gradi.Infine, ho provato anche ad affrontare due creste di roccia (in condizioni di misto) facendo quindi dell’arrampicata facile.La prova sul campo dei Singing Rock Fakir III Semi ClassicPrime impressioniIl Fakir III di Singing Rock ad una prima occhiata non presenta aspetti “rivoluzionari” rispetto ad altri ramponi della stessa categoria. Del resto, tutti i ramponi hanno una “forma” simile, quindi non mi aspettavo qualcosa di stravolgente. Mi hanno subito colpito positivamente la rotella di regolazione micrometrica posizionata all’interno della talloniera e la fibbia a sgancio rapido.Il sistema di regolazione della lunghezza, che si adopera senza strumenti esterni, mi è sembrato standard e lo stesso si potrebbe dire dell’attacco anteriore in materiale plastico: soluzioni funzionali già viste sul mercato.Il sistema di regolazione della lunghezza è standard.L’anti-zoccolo mi è apparso poco rifinito, ma non è stato un problema: nel rampone non penso si debba ricercare l’estetica, ma l'efficienza e la praticità.Alla fine dei conti, questo rampone mi è apparso esattamente per quello che è: un robusto ed affidabile rampone a 12 punte che non chiede altro di essere utilizzato per l'alpinismo classico. Da questo punto di vista, mi sento di dire che gli utilizzi suggeriti dalla casa madre siano perfettamente in linea con le potenzialità del prodotto.L'anti-zoccolo dei Singing Rock Fakir III Semi Classic.Le differenze si notano se lo si confronta col suo predecessore, il Fakir II. La geometria e l’altezza complessiva delle punte è stata rivisitata per ottenere più robustezza e stabilità al passo. Inoltre, l’anti-zoccolo è stato completamente rivoluzionato.Trovo che questo nuovo modello sia decisamente più competitivo rispetto al Fakir II. Il peso del Fakir III Semi-classic è di 900 grammi al paio, un po’ più basso della media dei ramponi dello stesso segmento: non male. Inoltre, alla bilancia, il peso reale è risultato essere poco più basso del dichiarato: un plauso alla casa produttrice per l’onestà. Aiuterà sicuramente durante le uscite più lunghe, dove la leggerezza è un valore cruciale.Le punte e il corpo ramponeIl corpo del rampone è in acciaio ed è dotato delle canoniche 12 punte: quattro sulla talloniera e sei nella porzione anteriore, più le due frontali. La geometria di queste ultime appare abbastanza tecnica. Non chiederei di più da questo punto di vista: mi ci sono trovato molto bene sia per le progressioni su ghiacciaio, sia per le pendenze più marcate in cui si deve procedere sulle punte anteriori.Mi è capitato infatti di salire un tratto di neve a 50 gradi provando una buona sensazione di stabilità. Ho provato anche qualche passaggio di misto elementare senza riscontrare problemi: le punte anteriori in quel caso mi permettevano di utilizzare le piccole asperità della roccia per salire.Mi sento quindi di scegliere il Fakir III per situazioni di alpinismo classico, come per esempio la salita dei 4000 più noti.Le punte dei Singing Rock Fakir III permettono di utilizzare le piccole asperità di roccia.L’attacco anteriore in poliuretano termoplastico è fissato direttamente alla porzione anteriore del rampone, destinando il Fakir III Semi-Classic a portare unicamente l’attacco semi-automatico senza possibilità di convertirlo, come modelli di altre case permettono.A mio avviso un vero peccato a cui si poteva rimediare. Del resto, l’accessorio per convertire la versione automatica (la cui porzione anteriore è infatti diversa) in una semi-automatica esiste. Con questo accorgimento in più Singing Rock avrebbe potuto offrire un prodotto senza nulla da invidiare ai ramponi prodotti da altre case.La porzione anteriore e la talloniera sono connesse da una barra d’acciaio molto flessibile con vari fori per regolare la lunghezza del rampone. Di serie viene fornita la barretta in taglia M, che copre dalla taglia 37 alla 47. Altri produttori forniscono di serie una barra centrale che copre un range più ampio, tuttavia Singing Rock rimane in linea con la concorrenza.Se servisse, l'azienda produce anche barrette alternative che permettono di vestire il rampone con scarponi dal numero 35 al 53.Attacco allo scarponeIl Fakir III viene prodotto con le tre tipologie di attacco: universale, automatico e semi-automatico; quello che ho testato è dotato di attacco semi-automatico. La talloniera, dotata di regolazione micrometrica, svolge un ottimo lavoro: semplice ed efficace.Particolare la scelta di “nascondere” la regolazione micrometrica nella parte interna della leva, proteggendo anche la rotella da neve ed eventuali sfregamenti involontari. Non ho mai avuto bisogno di regolare nuovamente il rampone durante l’uscita, pertanto questa soluzione mi è sembrata intelligente.La regolazione micrometrica della talloniera dei Singing Rock Fakir III.La fettuccia di regolazione del rampone mi ha convinto: penso sia di una larghezza ideale. Mi sono trovato sempre benissimo a maneggiarla anche con i guanti indosso.Inoltre ho trovato assolutamente convincente la fibbia a “doppia d” con sistema brevettato Speed Buckle che permette di slacciare il rampone molto velocemente. In quelle situazioni in cui si deve togliere e rimettere il rampone varie volte permette di risparmiare tempo prezioso.Anti-zoccolo dei Singing Rock Fakir III Semi ClassicL’anti-zoccolo è fissato direttamente al corpo del rampone con dei rivetti, soluzione abbastanza ricercata che permette di risparmiare peso e limitare la manutenzione. Esteticamente trovo che risulti un po’ scarno e poco rifinito, ma lavora davvero bene.Durante un’uscita sul Monte Rosa, al ritorno verso Indren, la neve risultava molto pesante, tuttavia non si è mai formato lo zoccolo sotto il rampone.Risulta estremamente fine e flessibile rispetto alla concorrenza, rendendolo maggiormente efficiente e durevole secondo il produttore. Mi sono chiesto quanto possa essere veritiero se maltrattato per un periodo più lungo, per esempio utilizzandolo su lunghi tratti rocciosi.Tuttavia per ora non ha un graffio a discapito di tutte le asperità su cui lo ho testato. Una bella scoperta, considerando che ad una prima occhiata non mi aveva fatto un’ottima impressione. Promosso.Consigliati perRaccomando il Singing Rock Fakir III a chiunque stia cercando un rampone a 12 punte in acciaio che sia un po’ più leggero della media, da utilizzare a tutto tondo per alpinismo classico e uscite sui 4000 più frequentati.Il prezzo è un poco più competitivo rispetto ad altre case, tuttavia se si sceglie la versione semi-automatica, bisogna tenere conto del fatto che non la si potrà convertire in altre tipologie di attacco.[prezzo-link prezzo=""134""]"
16559,"Ortovox Peak Light 30 S","L'Ortovox Peak Light 30 S è progettato per soddisfare le esigenze degli alpinisti e degli scialpinisti che cercano uno zaino leggero e funzionale. Uno zaino studiato per ascensioni in quota, modulabile e dal peso contenuto.Caratteristiche tecniche dell'Ortovox Peak Light 30Peso: 1.210 g riducibili a 900 gLunghezza ridotta (S) per il busto femminile e per stature fino a 175 cmMateriale: poliammide 420 D Ripstop 50% riciclato e poliammide 420 D 100% riciclatoSistema dorsale Swisswool Tec KnitCintura in vita, patella e rinforzo dorsale rimovibiliPredisposizione per sistema d'idratazioneCerniere impermeabiliDoppio accesso: dall'alto e con zip perimetraleFissaggio sci, bastoncini e piccozze[link-produttore link=""https://www.ortovox.com/it-it/shop/zaini/p660653-alpinismo-peak-light-30-s""]Modalità di testHo testato lo zaino Ortovox Peak Light 30 S durante la stagione primaverile scialpinistica sulle Alpi e in Norvegia, su ghiacciaio e vie di roccia. In tutte queste occasioni si è rivelato un compagno affidabile con prestazioni e comfort eccellenti, perfetto per affrontare le salite più impegnative in quota. Ha un peso relativamente leggero (dal 20% al 45% in meno rispetto al ""fratello"" Peak 35), accessori per ogni esigenza e una costruzione robusta con materiali di alta qualità. Con una capacità di 30 litri, l'ho trovato ideale per escursioni di un giorno.La prova sul campo dell'Ortovox Peak Light 30 SI principali punti di forza dello zaino Ortovox Peak Light 30 S sono il comfort e la stabilità. Altro punto di forza è dato dagli spazi ben studiati che permettono una buona organizzazione dei materiali. Pala e sonda non hanno una tasca dedicata, ma trovano la loro collocazione senza problemi.Anche per le uscite alpinistiche, sono molto utili gli accessori per fissare corda e casco.CompartiSu ghiacciaio, per un veloce cambio, i ramponi sono facilmente accessibili dal comparto principale grazie alla zip esterna.Le zip di facile accesso mi hanno permesso di trovare rapidamente anche rampanti, guscio, o altri materiali necessari senza dover disfare tutto lo zaino.Tasca principaleHo apprezzato la funzionalità della tasca sulla cintura per il cellulare. Inoltre vi è una tasca esterna per snack, e la tasca superiore si può usare per riporre guanti, maschere e berretto.Tasca ventraleTasca esterna per piccoli oggettiMolto pratici i due porta piccozze e il portacasco in rete, che può essere fissato in due posizioni: frontalmente o sulla patella.Porta casco e piccozzaMateriali di soccorsoDiversamente dal modello più capiente Peak 35, l'Ortovox Peak Light 30 S non offre una tasca dedicata al materiale di soccorso, ma un unico compartimento che ha due punti di fissaggio dedicati alla sonda e alla pala.Collocazione di pala e sonda con asole dedicatePorta-sciNonostante il design minimalista, caricare gli sci per il portage è stato veloce ed ergonomico. Non ho sci particolarmente leggeri, ma non ho avuto nessun problema o fastidio a spalle e schiena.Fissaggio laterale degli sciOltre che lateralmente, gli sci si possono fissare anche con il sistema diagonale.Comfort e modularitàGrazie alla lunghezza ""short"" che si adatta bene alle misure femminili, lo zaino si è dimostrato sempre stabile e confortevole, caratteristiche che trovo un importante vantaggio rispetto ad altri marchi specializzati.Questo si traduce in un'ottima stabilità, che si apprezza particolarmente nelle discese fuori pista e nell'utilizzo in arrampicata.Inoltre, l'Ortovox Peak Light 30 S consente di risparmiare ulteriore peso rimuovendo la cintura lombare, la patella e il telaio in alluminio, cosa che può essere utile in itinerari di arrampicata. Tuttavia, personalmente ritengo che il telaio in alluminio offra un supporto importante, in cambio di un peso minimo.Supporto schienaleRimuovendo la cintura ventrale si ottiene spazio e manovrabilità per imbrago e materiali di alpinismo.Relativamente alla patella, ho notato un punto critico: in caso di sua rimozione, lo zaino si ritrova senza una chiusura vera e propria se non quella offerta dalle stringhe che però rimangono fuori e si possono agganciare a rami o altro. Un'alternativa alla rimozione completa della patella è il suo inserimento all’interno della tasca principale, così da non intralciare in arrampicata con il casco.TraspirazioneLa traspirazione sul dorso è stata ottimale in quota e durante condizioni invernali, mantenendo la mia schiena asciutta anche durante le salite intense (fino a primavera con le temperature più alte). Il sistema di schienale ibrido Swisswool garantisce comfort di utilizzo grazie a tre morbidi cuscinetti che assorbono l'umidità riducendo la sensazione di bagnato.Solo in ambienti più caldi, la traspirazione mostra qualche limite, quindi sconsiglierei l'Ortovox Peak Light 30 S per le vie di roccia in estate. Resta ottimo - anche in estate - su ghiacciaio o in ambienti in quota.CapienzaCon una capacità di 30 litri, lo zaino è adatto ad escursioni di un giorno, in cui è necessario portarsi dietro attrezzatura alpinistica o scialpinistica completa. Meglio orientarsi sulla versione più capiente (la 38 S) per salite o traversate di più giorni.Comparto principale caricato dall'altoSistemi d'idratazioneLo zaino Ortovox Peak Light 30 S offre un apposito passante per la cannula della sacca idrica e un fissaggio interno grazie a una clip, ma senza tasca interna dedicata. Non dispone invece di un porta tubo esterno isolante, come ho visto su altri zaini da me provati. Infatti, durante le temperature molto basse in alta quota, ho dovuto inserire il tubo dell'acqua all'interno dello zaino per evitare fastidiosi congelamenti.SostenibilitàInfine, ma non per ultimo, l'Ortovox Peak Light 30 S è uno zaino sostenibile: è realizzato con poliammide riciclato dal 50 al 100%, e le emissioni di CO₂ per la sua produzione vengono compensate da Ortovox stessa. VestibilitàDevo dire che sono rimasta molto soddisfatta dal taglio S, che identifica una lunghezza dello schienale “short” pensato per il corpo femminile. Un dettaglio che ne aumenta l'ergonomia.Confronto con il Peak 35La poca differenza di prezzo tra il Peak Light 30 e il Peak 35 rispecchiano in realtà caratteristiche costruttive e di destinazione d’uso in parte differenti. Chiara è l’appartenenza alla stessa famiglia ma a parte il litraggio maggiore, il Peak 35 ha uno scompartimento dedicato all’attrezzatura di emergenza, la tasca laterale “a scomparsa” per i ramponi e lo schienale interamente in Swisswool. Quindi uno zaino più strutturato, scialpinistico e comfortevole. Dall’altro lato il Peak Light premia la versatilità, grazie alla possibilità di configurare lo zaino in base all’attività, consentendo di alleggerirlo e renderlo più “essenziale” per uscite anche impegnative.Consigliato perOrtovox Peak Light 30 S è consigliato ad alpiniste e scialpiniste che cercano uno zaino stabile, funzionale e modulare con un peso relativamente contenuto, anche se non record.È uno zaino di qualità, di stampo classico, ideale per ascensioni di un giorno su terreno di alta quota e tecnico, dove è necessario portare con sè l'attrezzatura completa, che si tratti di alpinismo, roccia o scialpinismo. "
16594,"Ferrino Finisterre 40 Lady","PremessaLo zaino Ferrino Finisterre 40 Lady si presenta come uno zaino compatto, con un profilo lineare e una perfetta adattabilità alla schiena femminile.Studiato per dare un ottimo comfort, garantisce una buona versatilità per utilizzarlo in escursioni giornaliere o trekking di più giorni. Questo grazie alle molteplici tasche ben distribuite ed alla presenza di due cinghie aggiuntive atte a legare esteriormente l’equipaggiamento ingombrante.Inoltre, anche se riempito solo parzialmente, non dà quell’effetto antiestetico di zaino floscio e, soprattutto, quella sensazione scomoda sulla schiena, dovuta al carico mal distribuito.Caratteristiche tecniche del Ferrino Finisterre 40 LadyPeso: 1,38 kgCapacità: 40 litriTessuti: 100% riciclato 420D HoneycombDorso: con sistema ""Dry Net System""Tasche: Sul cappuccio - Di sicurezza - Frontale - Laterali - Su fascia a vita - Interna sul dorsoRiflettore RECCO integratoAmpio accesso frontale2 Porta bastoncini/piccozzaPorta bastoncini rapidoNastri di compressione lateralePorta materiali frontale (con nastri addizionali)Coprizaino inclusoCompatibile col sistema di idratazione H2 BagPaese produttore: Cina[link-produttore link=""https://www.ferrino.it/shop-it/attrezzatura/zaini/escursionismo/75745mtt-zaino-finisterre-40-lady.html""]Modalità di testHo testato lo zaino Ferrino Finisterre 40 Lady in particolare durante le escursioni a piedi.Nella fattispecie l’ho usato durante:escursioni facili con poco carico;escursioni più impegnative con carico importante;escursioni di un paio di giorni con carico a pieno regime;meteo di tutti i tipi, dal sole cocente a forti temporali.La prova sul campo del Ferrino Finisterre 40 LadyPrime impressioniA primo impatto lo zaino Ferrino Finisterre 40 Lady colpisce per il suo profilo lineare, esteticamente bello, con un design pulito e semplice.Una volta preso in mano, però, sembra essere un po’ più pesante rispetto ad altri di pari litraggio. La bilancia segna 1,38 kg, peso che effettivamente si percepisce quando lo si solleva vuoto la prima volta. Tuttavia, una volta sulle spalle, il peso risulta ben distribuito e questa caratteristica non incide più di tanto.Durante le mie escursioni ho avuto modo di testarlo con carichi diversi, e anche qui, ho sempre avuto l’impressione che il peso fosse ben ripartito. Le fibbie lombari avvolgono bene in vita, rendendo lo zaino perfettamente stabile. Gli spallacci sono comodi e la cinghia pettorale che li unisce è facilmente regolabile.Infine, mi ha positivamente colpito il fatto che il tessuto del Ferrino Finisterre 40 Lady sia in materiale 100% riciclato. Dorso e spallacci del Ferrino Finisterre 40 LadyIl dorso dello zaino Ferrino Finisterre 40 Lady adotta la tecnologia “Dry Net System”.Questo sistema, grazie ad un bastino in acciaio flessibile che tende il retino separando la schiena dallo zaino, promette un eccellente livello di aerazione. Questo non significa che la sudorazione sulla schiena sia inesistente, ma è nettamente inferiore rispetto ad altri modelli.Inoltre, il sistema “Dry Net System” assicura anche un’efficace ripartizione del peso.Il dorso del Ferrino Finisterre 40 Lady permette un'ottima aerazione.Gli spallacci e la cinghia pettorale sono imbottiti e questa peculiarità è un po’ un’arma a doppio taglio. Da un lato sono molto confortevoli: permettono allo zaino di avvolgere bene il corpo evitando di tagliare le spalle quando abbiamo un carico pesante. Dall’altra, quando fa molto caldo, fanno sudare e segnano un po’, ma senza mai ferire o creare ecchimosi.Volume e gestione degli spaziIndubbiamente Ferrino ha pensato che questo zaino potesse essere il più pratico possibile inserendo moltissime tasche. Francamente mi è capitato di riempirle tutte! Inoltre, uno dei punti forti di questo modello, è il fatto che si possa prelevare rapidamente ogni oggetto inserito all’interno di queste.Sono state concepite due tasche laterali capienti, a soffietto e richiudibili con cerniere. Per chi non ama la sacca idrica, possono essere utilizzate per riporre delle borracce da 1 litro. Per chi invece preferisce l’utilizzo delle Camel bag, esiste l’apposita predisposizione all’interno.Comoda è la tasca sulla patella dello zaino, che ha al suo interno una seconda tasca, richiudibile con zip e con un comodo portachiavi integrato.All'interno della patella c'è una tasca portaoggetti.Decisamente funzionale è la tasca lombare, posta sulla cinghia di chiusura, molto spaziosa e, soprattutto, facilmente raggiungibile.Esiste poi una tasca frontale, accessibile senza dover per forza aprire lo zaino. Ideale per inserire materiale da avere velocemente sotto mano come una cartina, un piccolo kit di emergenza, ecc.La tasca frontale del Ferrino Finisterre 40 Lady, ideale per avere a portata di mano materiale utile.L’accesso allo scompartimento principale avviene dall’alto, sotto la patella. Grazie ad una doppia chiusura con cordoncino si può chiudere lo zaino a seconda che sia completamente riempito o meno.Il doppio cordoncino per una chiusura personalizzata.Nella parte bassa dello zaino si trova poi una comoda cerniera che permette di prelevare quanto abbiamo sistemato nel fondo. Peraltro, grazie ad un separatore interno, questo scompartimento può essere isolato da quanto riponiamo sopra.L'accesso inferiore al comparto principale.Il separatore interno.In totale la capienza dello zaino è di 40 litri, ma grazie a tutte queste tasche lo spazio sembra di più!Porta bastonciniA questo proposito il Ferrino Finisterre 40 presenta una soluzione funzionale e rapida. Di fatto, sono 3 i porta bastoncini:due, classici, che fungono anche da porta piccozze, posti frontalmente;uno, rapido, presente su uno spallaccioQuest’ultimo permette di riporre via i bastoncini velocemente senza dover posare lo zaino. Personalmente lo sfrutto molto perché spesso e volentieri, affrontando passaggi in cui ho bisogno di avere le mani libere oppure non ho più necessità di usarli, in un attimo li lego di lato senza neanche dover togliere lo zaino o, addirittura, ripiegarli.il porta bastoncini sullo spallaccioCoprizaino del Ferrino Finisterre 40 LadyUna lode a parte è dovuta al copri zaino incluso nel Ferrino Finisterre 40 Lady. Riposto in una tasca inferiore, è molto efficace nel riparare dalle intemperie. Di fatto, oltre ad essere completamente avvolgente, è estremamente impermeabile. L’ho utilizzato a più riprese in molti temporali (sia forti, sia deboli, anche con neve bagnata) ed in ogni occasione il materiale all’interno dello zaino è rimasto perfettamente asciutto.Inoltre, in queste occasioni, ho notato che il tessuto dello zaino è idrorepellente. Infatti, gli oggetti posti nella tasca in vita (che non può essere protetta dal copri zaino) sono sempre risultati asciutti.Il tessuto idrorepellente del Ferrino Finisterre 40 Lady.Cinghie e nastri addizionaliIl Ferrino Finisterre 40 Lady è dotato di due nastri addizionali ottimi da utilizzare nel caso si debbano trasportare carichi ingombranti come tende, sacchi a pelo e materassini. Infatti, con dei piccoli anelli sistemati lateralmente o nella parte bassa dello zaino, si possono vincolare oggetti all’esterno tramite queste cinghie amovibili.le cinghie porta tendaPeraltro questo zaino, nonostante sia pensato per il trekking, può essere utilizzato anche in inverno per lo sci alpinismo o le racchette da neve. Questa attrezzatura può essere ancorata allo zaino per mezzo delle cinture o ai due nastri addizionali di cui dispone.Riflettore Recco integrato ed istruzioni di sicurezzaLo zaino Ferrino Finisterre 40 Lady non trascura la sicurezza. Infatti, sulla patella dello zaino, è presente il riflettore Recco, rilevatore conosciuto a livello internazionale. Grazie a questa piastrina le operazioni di soccorso vengono facilitate. Pur non sostituendo in alcun modo l’apparecchio ARTVA, ma può rendere rintracciabile il sepolto (o il disperso) se i soccorritori hanno dei rilevatori Recco.Altra piccola, ma importante caratteristica, si trova internamente alla patella e sono le istruzioni nel caso in cui dovessimo chiedere aiuto. Nel dettaglio ricorda quali siano le modalità per lanciare un SOS, per rispondere ad una richiesta di SOS o come comunicare con un elicottero da soccorso nelle vicinanze.Piccola dotazione di sicurezza è un fischietto, integrato alla chiusura della cinghia pettorale.Il riflettore Recco sulla patella del Ferrino Finisterre 40 Lady.Le istruzioni presenti da utilizzare in caso di emergenza.Consigliato perConsiglio il Ferrino Finisterre 40 Lady a chi cerca uno zaino ben strutturato come compagno di gite in giornata o di un paio di giorni. Con un’ottima capacità di riempimento si possono trasportare anche carichi pesanti senza grossa fatica grazie all’elevata stabilità. Questa è garantita dal bastino integrato che riesce a ripartire alla perfezione il carico.Grazie alla sua versatilità mi sento di consigliarlo per ogni attività escursionistica a piedi ma anche con l'attrezzatura da neve. Infatti, grazie ai suoi 40 litri di capacità e alla possibilità di caricare gli sci o le ciaspole, ritengo sia un ottimo alleato anche per l’escursionismo invernale. Lo testerò sicuramente anche nella stagione fredda.Ottimo per il pubblico femminile, si posiziona sulla schiena in modo stabile, appoggiando comodamente sulle creste iliache e ben distribuendo il carico.[prezzo-link link=""https://mountainreview.it/vai/ferrino-finisterre-40-lady/""]"
16704,"Garmont Tower Trek Gtx","PremessaI Garmont Tower Trek Gtx sono scarponi che l’azienda trevisana posiziona nella categoria trekking, caratterizzata da scarpe con buona ammortizzazione, resistenza e supporto. Ideali per uscite di più giorni con carichi pesanti, dove il comfort gioca un ruolo di primaria importanza.Grazie alla struttura protettiva della scarpa ed alla suola Vibram con un ottimo grip, i Garmont Tower Trek Gtx sono adatti anche per escursioni giornaliere con ampio sviluppo e dislivelli importanti.Caratteristiche tecniche dei Garmont Tower Trek GtxTomaia: pelle scamosciata da 1,6mm e meshMembrana: Gore-Tex Extended ComfortCalzata: Tecnologia asimmetrica Garmont A.D.D.Suola: Vibram ApexSottopiede: FrameFlex LiteAllacciatura: a ganci nella parte superiore ed estesa fino in puntaPeso: 600g effettivi (misura 42.5 IT / 8.5 UK)Paese produttore: Vietnam[link-produttore link=""https://it.garmont.com/product/25795178#ideal""]Modalità di testHo utilizzato i Garmont Tower Trek Gtx in svariate escursioni nel periodo primaverile, tra inizio aprile e fine giugno, su terreni molto diversi ed in condizioni di temperatura molto variabili.Li ho usati sia su facili sentieri a bassa quota, sia su sentieri attrezzati e vie ferrate, con escursioni in giornata di sviluppo fino a 18 km e dislivello fino a 1500m. Li ho inoltre potuti testare su neve primaverile, durante un bel giro dei laghi di Valgoglio in fase di disgelo.La prova sul campo dei Garmont Tower Trek GtxCome si presentanoI Garmont Tower Trek Gtx sono scarponi alti alla caviglia, realizzati con una robusta tomaia in pelle scamosciata ed inserti in mesh. Il tutto protetto dal classico fascione in gomma che riduce il rischio di danni da sfregamento contro le rocce.L’aspetto è quello di scarpe robuste per trekking impegnativi. E posso confermare che, pur avendoli abbondantemente maltrattati in diverse escursioni, una volta ripuliti con cura, non presentano particolari segni di usura.Questi scarponi sono progettati secondo i principi della tecnologia Garmont A.D.D. (Anatomically Directed Design) che gli conferisce alcune caratteristiche peculiari.Il gambetto, nella parte alta, è asimmetrico: il lato posteriore esterno è ribassato per favorire la libertà di movimento della caviglia ed agevolare la camminata nei traversi ed in arrampicata.La lingua è preformata, asimmetrica ed ha uno spessore diversificato per assicurare comfort e stabilità.L’allacciatura è precisa grazie a stringhe che attraversano asole di pelle nella parte bassa della tomaia, fino in punta e classici ganci metallici nella parte alta.Infine, i Garmont Tower Trek Gtx sono dotati del sistema Heel-lock: un sistema di tiranti che blocca in posizione il tallone mentre si stringono le stringhe.In evidenza i tiranti di colore arancione del sistema Heel-Lock.Comportamento in camminataIl comportamento dei Garmont Tower Trek Gtx in camminata è efficace. La suola Vibram Apex fornisce un appoggio ampio. La mescola, secondo me, è un buon compromesso. È sufficientemente flessibile in senso longitudinale da permettere una rullata confortevole ed una camminata naturale. Tuttavia, è abbastanza rigida da mascherare pietre ed asperità del terreno, proteggendo la pianta del piede.Il taglio asimmetrico del gambetto si è dimostrato un dettaglio interessante, mi ha permesso di muovermi in libertà su tutti i terreni.Li ho usati ad esempio per fare un lungo giro ad anello del Resegone con un mix di sentieri normali ed attrezzati. Il risultato è che ho potuto camminare per ore, con lo zaino pieno, senza alcun fastidio ai piedi. Ho macinato chilometri e dislivello con una piacevole sensazione di sicurezza.Ritengo che questo sia il contesto in cui i Garmont Tower Trek Gtx danno il loro meglio.Comportamento su neveHo potuto provare i Garmont Tower Trek Gtx in una lunga escursione su neve primaverile in Val Seriana. Il grip sulla neve è buono, grazie alla suola con una tassellatura importante ed intagli abbastanza distanziati.La suola scolpita con tasselli ben distanziati assicura buona tenuta anche su neve.Anche la tenuta termica, a mio parere, è ottima. Premesso che non sono freddoloso, ho sempre avuto i piedi caldi anche dopo diverse ore nella neve. La temperatura esterna non era comunque estrema (intorno allo zero).I Garmont Tower Trek Gtx non hanno predisposizione per ramponi automatici o semiautomatici. È sempre possibile montarci dei ramponi universali, ad esempio per attraversare un nevaio in sicurezza, ma vista la flessibilità della suola non mi sento di consigliarli per un impiego su terreni impegnativi, dove è preferibile uno scarpone da alpinismo con suola rigida.Comportamento su terreno tecnico dei Garmont Tower Trek GtxTra le mie gite primaverili ho affrontato diverse escursioni su terreni tecnici, sentieri attrezzati ed alcune vie ferrate delle Prealpi lecchesi (cresta della Giumenta, ferrata OSA al Corno Rat, ferrata del Centenario). I Garmont Tower Trek Gtx non mi hanno mai messo in particolare difficoltà, anche se personalmente nei tratti più impegnativi avrei preferito una scarpa un po’ più rigida.Se la flessibilità della suola è un grosso punto a favore di questi scarponi in trekking su terreno di medio impegno, quando è necessario arrampicare diventa difficile avere un appoggio sicuro sulle sporgenze di piccole dimensioni.Nessun problema invece se si percorrono ferrate con appigli evidenti o ci si limita a seguire la parte più attrezzata (staffe o appoggi artificiali).Tenuta TermicaIn termini di protezione dal freddo la mia esperienza con i Garmont Tower Trek Gtx è assolutamente positiva. In condizioni semi invernali non ho mai sofferto il freddo, nemmeno durante le pause con i piedi immersi nella neve. La suola multistrato isola bene il piede dal suolo e la tomaia in pelle da 1,6mm ben imbottita fa il suo lavoro.Di contro, nelle giornate più calde può rivelarsi una scarpa un po’ troppo protettiva. Per quella che è la mia percezione, nei mesi caldi vedrei i Garmont Tower Trek Gtx soprattutto per utilizzo in quote alte. Mentre per escursioni a quote medio/basse mi orienterei su una scarpa decisamente più leggera.Traspirabilità dei Garmont Tower Trek GtxAnche la traspirabilità è buona, ma quando le temperature salgono soffre inevitabilmente della struttura importante dello scarpone e della scelta dei materiali (fascione, pelle scamosciata, membrana impermeabile). In queste condizioni il calore può causare una sudorazione eccessiva.ImpermeabilitàPer quanto riguarda l’impermeabilità ritengo di aver fatto un test piuttosto esaustivo avendoli usati per lunghe ore su neve, aver incontrato un temporale (pioggia e grandine!) e guadato diversi ruscelli. Alla luce di queste prove devo ammettere che l’impermeabilizzazione è davvero efficace.Dopo ore di contatto con pioggia, neve o erba bagnata (test peggiore in assoluto, secondo la mia esperienza) ho sempre avuto i piedi asciutti.Ho al massimo notato qualche piccolo cambio di colore nella tomaia, indice di piccoli cedimenti nel trattamento idrorepellente, di certo favoriti dalla sporcizia accumulata nel tragitto. La membrana in Gore-Tex Extended Comfort in questo caso fa il suo lavoro non lasciando comunque entrare l’acqua.Dopo un temporale e diverse ore di cammino nel fango e nell’erba bagnata.Calzata dei Garmont Tower Trek GtxLa calzata dei Garmont Tower Trek Gtx, secondo le indicazioni dell’azienda produttrice, è una via di mezzo tra “regolare” ed “ampia”.Personalmente, pur avendo piedi piuttosto snelli, ho trovato la calzata molto confortevole. Grazie al sistema Heel-Lock, che blocca tallone e caviglia e ad un’allacciatura precisa, non ho mai avuto la sensazione di “scivolamento” del piede dentro lo scarpone. Nemmeno durante discese lunghe ed impegnative.Al contrario, ho trovato gradevole il volume a disposizione delle dita dei piedi. Il formato è di tipo alto, ma il taglio asimmetrico del gambetto, progettato con la tecnologia Garmont A.D.D., lascia un’ampia libertà di movimento e non causa fastidiosi sfregamenti.Consigliati perI Garmont Tower Trek Gtx sono scarponi molto comodi e relativamente leggeri, adatti per chi ama fare lunghe escursioni, anche di più giorni, con dislivelli impegnativi e lo zaino pieno. La tenuta termica importante li rende adatti alle quote medio/basse solo nei mesi più freddi, mentre non temono gite escursionistiche ad alta quota, anche con tracce di neve.La struttura robusta e protettiva della tomaia e la membrana Gore-Tex Extended Comfort permettono di usarli in ogni condizione meteo e su quasi tutti i terreni ad eccezione dei più tecnici. La suola infatti è piuttosto flessibile, e pur assicurando un ottimo grip e comfort in camminata, li rende meno performanti in arrampicata e poco adatti ad utilizzo con i ramponi da alpinismo.[prezzo-link link=""https://mountainreview.it/vai/garmont-tower-trek-gtx/""]"
16787,"Aku Aurai DFS GTX","Aku Aurai DFS GTX: in questo nome sono condensate le caratteristiche più importanti di questo scarpone.&nbsp;Aurai: è il nome antico della catena montuosa del Lagorai. Un massiccio speciale al margine delle dolomiti, di origine vulcanica, selvaggio e chiuso. Tutto da esplorare.DFS è il sistema di allacciatura doppio proprietario di Aku. GTX invece sta per Gore-Tex.Così già dal nome sappiamo di avere uno scarpone sviluppato con tecnologie all'avanguardia, fatto per chi vuole esplorare i propri limiti.Caratteristiche tecniche degli Aku Aurai DFS GTXScarpone da alta montagna e ghiaccioGhetta integrata elastica e rinforzata in kevlar chiusa con cernieraFodera Gore-Tex insulated comfort e primaloftDFS: dual fit system. Doppia chiusura interna a lacci&nbsp;Sottopiede di montaggio in carbonio e alluminio alveolareSuola: Vibram® croda litebasePeso: 700 g[link-produttore link=""https://www.aku.it/shop/mountaineering/aurai-dfs-gtx-nero-arancio/""]Gli Aku Aurai DFS GTX si presentano come scarponi moderni da alta montagna: tomaia termica e impermeabile con chiusura con lacci e protetta da una ghetta integrata chiusa da una zip longitudinale morbida.La costruzione è quella classica con sottopiede di montaggio. La tomaia è un corpo unico che viene incollato&nbsp;attorno al sottopiede di montaggio, sotto al quale è poi incollata la suola e gli accessori per il montaggio dei ramponi. Il sottopiede di montaggio è in carbonio per aumentare rigidità senza aggravio di peso, uno standard per questo tipo di scarponi. Aku su questo montaggio tradizionale ha apportato l'innovazione del sistema Elica: in questo sistema costruttivo la forma attorno alla quale viene costruito lo scarpone impone a sottopiede di montaggio, intersuola e battistrada la forma anatomica del piede.Il peso di 700 g nella taglia 43 è giusto e in linea con il tipo di costruzione adottata.Modalità di test degli Aku Aurai DFS GTXHo testato questi scarponi in camminate sulla neve a febbario 2023 e su alcune belle cascate in zona Dolomiti. A giugno ho potuto poi usarli in alta montagna.La prova sul campo degli Aku Aurai DFS GTXGli Aku Aurai DFS GTX appena aperta la confezione subito appaiono scarponi ""contenuti"". Quello che infatti piacerà a molti è il loro volume ridotto; a me subito hanno dato un'impressione di precisione. Indossarli è molto facile sia alla generosa apertura dei lacci sia alla morbida ghetta.Doppia allacciaturaFin da subito quello che subito stupisce è la doppia allacciatura DFS - Dual Fit System, tipica di molti modelli di Aku. Negli scarponi tecnici da alta montagna e cascate di ghiaccio abbiamo due fasi d'uso dello scarpone:Avvicinamento: in questa fase la allacciatura è da tutti tenuta comoda per avere migliore flessibilità della tomaia e maggiore termicità, perché il piede non è compresso e il sangue è libero di circolare.Scalata: in questa fase è invece importante avere lo scarpone ben chiuso per la massima precisione.Dettaglio del sistema di allacciatura DFSCon il sistema DFS invece abbiamo una doppia linea di lacci: quella inferiore viene chiusa come al solito con nodo e si regola per la camminata - Aku la chiama Comfort Walk. La linea superiore di lacci è in cordino tubolare bianco con blocco automatico e riguarda solo il piede. Per stringerlo è sufficiente tirare il cordino bianco e strozzarlo. Si può farlo con i guanti. In questo modo non si allentano mai i lacci di base e si stringono gli scarponi velocemente quando serve. Questa è la chiusura denominata Precise Climbing: semplice e ingegnosa.Il doppio sistema di allacciaturaTomaiaAltra bella sorpresa di questo scarpone che lo distingue molto da altri della concorrenza è la morbidezza della tomaia. Quando si infilano i piedi e si chiudono i lacci si sente una tomaia morbida avvolgere i piedi, senza creare pressioni acute in alcun punto del piede.Questo risultato è reso possibile sia dalla scelta dei materiali sia dalla loro unione che evita punti rigidi. Nella parte bassa dello scarpone la sovrastruttura in Spider Frame dona la giusta cedevolezza, senza mancare di sostegno e protezione grazie al tessuto kevlar che corre attorno allo scarpone.Dettaglio della tomaia con Kevlar e Spider FrameQuesto si traduce in azione in uno scarpone comodo con cui si cammina bene. Con questi scarponi ho fatto un avvicinamento eterno questo gennaio lungo la Vallunga della Val Gardena. Non ho avuto alcun dolore, al primo uso assoluto di questi scarponi. Questo giugno ho invece affrontato il Carrè Alto e ancora una lunga discesa di 2000 m non mi ha assolutamente impensierito.Questa morbidezza è anche aiutata dalla cerniera di chiusura, cedevole al punto giusto.TermicitàL'isolamento termico di questi scarponi è garantito a livello di tomaia dalla fodera Gore-Tex Insulated Comfort.Sono aggiunti degli inserti in primaloft sulla punta (senza renderla comunque voluminosa) e sul linguettone anteriore. A livello di sottopiede, invece, l'isolamento è realizzato solo tramite plantare in feltro e lamina alveolare in alluminio.Alla fine il risultato è uno scarpone caldo ma non caldissimo. Durante le cascate di ghiaccio questo inverno sono stato bene mentre scalavo, accusando qualche diavoletto ai piedi mentre ero in sosta. Questo giugno invece lo scarpone è stato perfetto per temperature attorno allo zero, sia su roccia che immerso nella neve.Grazie al Gore-Tex abbiamo comunque uno scarpone traspirante e con buona protezione da ingresso di acqua.SuolaIl sistema Elica, come si diceva sopra, determina la forma dello scarpone sotto i nostri piedi e la posizione degli inserti ammortizzanti su tallone e punta. Il risultato è una rullata sempre comoda ed ergonomica. Questo non è scontato avendo un sottopiede rigido in carbonio che deve anche ben sostenere il piede nell'uso con ramponi.La suola Vibram Croda Litebase è leggera e precisa sia su roccia e neve. Lo scarpone è inoltre risuolabile.Vibram Croda LitebaseRamponiCome si diceva il sottopiede in carbonio crea una piattaforma rigida per i ramponi automatici. In azione lo scarpone riesce subito a far sentire bene all'alluce il carico delle punte sia su ghiaccio che su roccia.Manca alla fine della cerniera un punto di fissaggio della ghetta dei pantaloni, che sarebbe utile soprattutto quando si usano ramponi completamente automatici.Gli Aurai in azione su cascataCalzataGeneralmente come scarpe uso il 43.5. Stando alla guida taglie di Aku per un piede lungo 27,8 cm dovrei prendere il 43. Così ho fatto e lo scarpone in questo modo l'ho subito sentito molto preciso. Devo dire di avere una pianta normale, non troppo larga. Rispetto allo Zamberlan Zarathustra direi che Aku Aurai ha una pianta un po' più stretta. Questo potrà essere interessante per chi spesso trova che gli scarponi da montagna hanno piante larghe, soprattutto il pubblico femminile. Segnalo che c'è comunque anche la versione donna di questo scarpone.Io in genere uso sempre calze sottili anche con grande freddo. Preferisco avere un calzino leggero che si asciughi velocemente, piuttosto che uno caldo ma che fa fatica ad asciugare. Per chi preferisce calzini più grossi o maggiore spazio in punta consiglio rispetto alla guida taglie di Aku di salire di mezzo numero.Consigliato perGli Aku Aurai DFS GTX camminano benissimo e sono leggeri e precisi sia su roccia sia montati con ramponi. Li ritengo la scelta migliore per chi vuole fare alpinismo estivo in alta quota, dal Monte Bianco a tutti i 4000 delle alpi.Negli usi molto tecnici su cascate di ghiaccio o misto invernale ritengo  invece che possano risultare un po' freddi.Da rimarcare la disponibilità anche della versione femminile.Rapporto qualità / prezzo azzeccato.[prezzo-link prezzo=""529,90""]"
16851,"Aku Superalp V-Light Gtx","PremessaAku produce la serie Superalp per tutti coloro che cercano uno scarpone robusto e strutturato, affidabile e comodo. È il compagno ideale da strapazzare durante cammini di lunga durata o escursioni tecniche, perfetto per trasportare carichi pesanti.La versione V-light è la variante in chiave vegan, con tomaia e membrana in Gore-tex in materiale riciclato.Caratteristiche tecniche degli Aku Superalp V-Light GtxTomaia: RePet riciclato in microfibra e Air8000 da 1.8 mmAmpio fascione in gomma perimetraleMembrana: Gore-tex performance comfort recycledBattistrada: Vibram CurcumaIntersuola: in PU a doppia densitàSottopiede di montaggio: 6-4mm nylon e EVA microporosaPlantare custom fit IMSPeso (verificato): 768 g ½ paio taglia 44,5Taglie disponibili: dal 36 al 47 (UK 3-13)Vegan friendlyColorazione: blu-arancioPaese di produzione: Italia[link-produttore link=""https://www.aku.it/shop/backpacking/superalp-v-light-gtx-blu-arancio/""]Modalità di testHo testato L’Aku Superalp V-Light Gtx tra maggio e luglio, in uscite giornaliere caratterizzate da notevole sviluppo e dislivello, a volte considerate da affrontarsi in due giorni. Sono state escursioni in bilico tra trekking, escursionismo ed alpinismo.Ho potuto così sperimentare lo scarpone in ambienti diversi: bosco di bassa montagna, pietraia, pascolo di media montagna, mulattiera, ambiente roccioso di alta montagna con piccoli passi di facile arrampicata, nevaio, ghiacciaio.In alcuni casi ho utilizzato ghette, ramponi con attacco classico e ramponcini. Ho alternato una calza tecnica spessa ed una abbastanza fine, trovandomi meglio con quella spessa.La prova sul campo degli Aku Superalp V-Light GtxPrime impressioniL’Aku Superalp V-Light Gtx mi è apparso più leggero di quello che ci si aspetterebbe da uno scarpone così strutturato. Merito della tomaia in microfibra RePet, che permette di risparmiare il 30% del peso rispetto alla pelle scamosciata.Sono calzature caratterizzate da utilizzo di materiali Vegan e da un largo uso di materiale riciclato: tomaia e stringhe al 100% e fodera in gore-tex al 99%. Inoltre, la produzione e la quasi totalità delle materie prime sono italiane.Al piede la sensazione di comfort è immediata: non avevo mai trovato uno scarpone che mi calzasse così precisamente. Il tallone non si muove di un millimetro, mentre per le dita c’è abbondante spazio.AllacciaturaL’allacciatura è la parte dello scarpone che più mi ha convinto: l’ho trovata innovativa e funzionale. Di solito gli scarponi hanno un passante che divide l’allacciatura tra gambetto e collarino, questo non fa eccezione.La passanteria del collarino però è posizionata in maniera arretrata rispetto all’usuale, così da creare un’area di supporto che ricopre la zona del collo del piede. Ne ho sentito l’effetto durante le ore passate a scarpinare: il piede rimane fermo e non scivola in avanti.La passanteria del gambetto è invece formata dalla stessa tomaia, cucita in maniera da ottenere delle asole, per risparmiare peso.Mi è piaciuta molto anche la stringa: non si è mai allentata neanche dopo molte ore di cammino o dopo essersi completamente bagnata.Il collarino è molto protettivo, dotato di tre passanti in metallo, quindi alto. Permette una buona mobilità del piede, ma soprattutto tutela e previene le storte quando ci si muove a pieno carico. Devo dire che le promesse della casa produttrice sono state ben riposte: ho sempre percepito una sensazione di tutela e leggerezza.Suola e tenutaLa suola è Vibram Curcuma, progettata dalla casa lombarda per fornire protezione e stabilità con tutto il grip della mescola Megagrip.L’ho trovata eccezionale: tenuta perfetta su roccia bagnata, erba, sassi e fango. Ho provato qualche passetto di arrampicata un po’ più delicato ed ho avuto un ottimo feeling. Pertanto, sono convinto che sarebbe ideale per l’utilizzo su vie ferrate, anche impegnative.Una suola così performante a livello di grip, se utilizzata principalmente su roccia, si consumerà in fretta. Ed in effetti la sensazione è di un usura abbastanza accentuata, motivo per cui la suola non ha ottenuto 5 stelle nella mia valutazione.  Considerando che la destinazione d'uso è il trekking, a mio avviso un po’ meno di performance avrebbero giovato, in cambio di una maggiore durabilità.Consumo della suola dopo circa 30 ore di utilizzo.L’intersuola è in PU a doppia densità, più durevole rispetto all’EVA. Fa un ottimo lavoro anche durante le uscite più lunghe: dopo 12 ore continuative di utilizzo non avevo i piedi doloranti.Il sottopiede di montaggio è mediamente rigido. Questo elemento non si monta su tutti gli scarponi, ma solo quando si vuole conferire maggiore stabilità e robustezza alla calzatura. L’effetto sortito è notevole: tutto il pacchetto suola lavora conferendo grip estremo, eccellente ammortizzazione e grande stabilità: l’Aku Superalp V-Lite Gtx mi ha accompagnato senza mai farmi dubitare della sua efficacia, non ci sono carichi pesanti o terreni accidentati che tengano.La medaglia ha anche un altro lato: uno scarpone così strutturato dona stabilità, ma farà sentire un po’ impacciati se si ha uno stile molto dinamico. Ho provato a discendere di corsetta un lungo pendio che conosco bene e mi sono trovato particolarmente male. Nel dna dello scarpone, però, non c’è la ricerca della velocità: si va con calma e a lungo, perciò non considero questo un problema.Durante i test, mi sono trovato ad attraversare tratti nevosi. Non posso esprimere un vero giudizio sul grip della suola su neve, in quanto ho sempre utilizzato ramponcini o ramponi in quelle circostanze. Posso invece dire che, grazie alla buona rigidità del pacchetto suola, un rampone si può portare benissimo su questo scarpone per uscite che sfiorino il confine dell’alpinismo classico. Non raccomando in ogni caso l’utilizzo di questa calzatura in inverno o in alta quota per motivi di termicità.Traspirabilità e termicità degli Aku Superalp V-Light GtxLa tomaia è costruita combinando i tessuti V-Light e Air8000. Il primo è una microfibra ottenuta con plastica riciclata al 100%, mentre il secondo è una tecnologia di Aku che permette una traspirabilità più di 10 volte superiore alla concorrenza.Il V-Light dona leggerezza e robustezza: durante i miei test non si è minimamente rovinata (avendo pure preso una ramponata). Air8000 invece è una garanzia utilizzata da Aku da 30 anni: il piede è sempre risultato asciutto, anche utilizzando una calza spessa e con il clima rovente di luglio.Termicamente parlando, la tomaia non isola troppo, ma il suo scopo non è di affrontare ambienti innevati o glaciali, quindi la considero più che valida.Un piccolo neo: utilizzando lo scarpone su neve, ho notato una migrazione del colore dalla tomaia alla fodera interna. Non lo considero però un problema siccome l’estetica esterna della calzatura non è mutata.Un po’ di migrazione di colore dalla tomaia alla fodera interna.ImpermeabilitàAku ha montato su questo modello la Gore-tex performance comfort recycled. Questa versione green della classica membrana in Gore-tex fa il suo lavoro. Mai avuto il piede bagnato, anche dopo averlo immerso in una pozza paludosa fino al malleolo o dopo aver percorso un paio di ore in mezzo alla neve per raggiungere una cima in condizioni ancora primaverili.Cosa più importante, il piede non era neanche umido: questo significa che la sinergia tra tomaia e membrana ha permesso un’ottima evaporazione.Cosa si potrebbe chiedere di più? Forse un po’ di termicità, ma andrebbe a discapito della traspirabilità, che ritengo più utile su di uno scarpone di questo tipo.Vestibilità e calzata degli Aku Superalp V-Light GtxHo apprezzato la vestibilità dell’Aku Superalp V-Light Gtx. Per ottenerla Aku ha utilizzato la tecnologia costruttiva Anatomical Fit che garantisce uno scarpone confortevole, avvolgente e stabile. Caratteristiche, queste, che si percepiscono in fase di utilizzo.Lo spazio anteriore per le dita è abbondante. Nonostante questo il mio piede è sempre rimasto ben fermo senza avere problemi in discesa: lo ritengo quindi ideale per essere portato per molto tempo. Ho optato per un 44 e mezzo: il numero che prenderei normalmente di una sneaker.Consigliati perRaccomando l’Aku Superalp V-light Gtx a chiunque faccia un uso intensivo dello scarpone, specialmente nella bella stagione, ed ami stabilità e tutela del passo rispetto al dinamismo. Non siamo nella dimensione del fast and light: sky runner astenersi!L’elevata robustezza, unita al grande comfort e alla stabilità e precisione della suola, lo rendono ideale per i trekkers e gli escursionisti che percorrono Alte Vie (anche ferrate) con grandi carichi sulle spalle.Infine, visti i materiali utilizzati idonei a contenere l’impatto ambientale, lo consiglio a chi cerca un prodotto eco sostenibile e vegan friendly.[prezzo-link link=""https://mountainreview.it/vai/aku-superalp-v-light-gtx/""]"
16887,"Vango Microlite 200","PremessaIl Vango Microlite 200 è un sacco a pelo pensato per entrare in uno zaino da trekking e accompagnare escursioni di pochi giorni in ambienti non troppo severi.Il suo range di utilizzo confortevole si attesta su temperature miti fra 1 e 20°C che lo rendono ideale per un utilizzo 2-3 stagioni.Il suo peso rientra nel range medio dei sacchi a pelo in materiale sintetico ma offre ottima comprimibilità e portabilità, risultando un'alternativa più maltrattabile ed economica rispetto ai prodotti in piuma.Caratteristiche tecniche del Vango Microlite 200Peso: dichiarato 960 gr, pesato con sacca 1050 gr.Altezza massima utilizzatore: 190 cmDimensioni aperto: 210x80x50cmDimensioni compresso: 26x18cm - Circonferenza 61 cmTemperature dichiarate: +5°C/+1°C/-10°CTemperature consigliate: da 1°C a 20°CTessuto esterno: Polair® Active Eco Shell in poliestere riciclato 20D 400T Diamond Ripstop resistente all’acquaTessuto interno: Polair® Active Eco in poliestere 20D 380T resistente all’acqua e allo strappoImbottitura interna: 4T Eco - Imbottitura sintetica riciclataLavabile in lavatrice a 30°CPaese produttore: Regno Unito - Cina[link-produttore link=""https://www.vango.co.uk/gb/sleeping/1235-microlite-200.html""]Modalità di testHo provato il Vango Microlite 200 in diversi tipi di contesti all’inizio di questa estate 2023. L’ho utilizzato nei campeggi a bassa quota a temperature elevate, in un bivaccamento di alcune ore con il solo sacco a pelo a quota 1050 metri, e in alcune notti in tenda a quote comprese tra i 2300 e i 2600 metri.I range di temperatura incontrati sono stati fra i 5 e i 23 °C, con umidità dal 70 al 90%.In ogni caso ho abbinato questo sacco a pelo a un materassino auto gonfiante Ferrino Vario e ho sempre mantenuto lo stesso abbigliamento composto da una maglietta intima maniche lunghe, mutande e calze.La prova sul campo del Vango Microlite 200Prime impressioniIl Vango Microlite 200 si presenta come un sacco a pelo a mummia dal taglio decisamente slim che ne minimizza l’ingombro anche da chiuso. Come tutti i sacchi a pelo sintetici il peso non è indifferente arrivando a raggiungere il chilogrammo. Questa è una delle caratteristiche che rientra fra i pregi/difetti della scelta fra un sintetico e un piuma.Il Microlite 200 è facilmente comprimibile all’interno della sua sacca grazie alle quattro fettucce tiranti. Le dimensioni da chiuso arrivano così a 26x18 cm che lo fanno stare nella maggior parte degli zaini.Nonostante il taglio slim l’imboccatura è sufficientemente larga da rendere agevole l’ingresso e l’uscita anche senza aprire di molto la cerniera.La cerniera corre lungo quasi tutto il lato sinistro del sacco a pelo, il che può essere un pregio in quanto permette di essere aperta solo dai piedi per aerare maggiormente l’interno durante le notti più calde. Allo stesso modo può anche risultare un difetto in quanto rappresenta un punto delicato da dove potrebbe uscire parte del calore. Infatti, l’isolamento interno della cerniera non mi ha convinto molto.Le zip sono due, disposte agli opposti della cerniera, una alla testa e una ai piedi, ma piuttosto difficili da manovrare dall’interno.L’isolamento interno della cerniera del Vango Microlite 200.Sia il cappuccio che il collare interno si possono stringere tramite dei cordini a tiraggio semplice, con dei morsetti a pulsante. Il collare non è troppo imbottito mentre il cappuccio è molto avvolgente.Il collare e il cappuccio possono essere facilmente regolabili.Poco più in basso del collare c’è una tasca di dimensioni generose al cui interno sta abbondantemente uno smartphone (anche se la posizione sul petto non la trovo idonea a conservare questo tipo di dispositivo) o dei fazzoletti.Comfort e funzionalità del Vango Microlite 200La prima cosa che mi ha colpito è il taglio slim abbastanza aderente al corpo. Questa scelta permette di avere all’interno del sacco poca aria da scaldare con il nostro corpo ma se non si è abituati la prima sensazione è di leggera costrizione.Questa sensazione nel mio caso è passata velocemente perché la sagomatura risulta comoda per girarsi e muoversi. Il sacco a pelo infatti gira insieme al corpo seguendone molto bene i movimenti e non mi sono mai trovato nella fastidiosa situazione di trovarmi il sacco storto.La sensazione provata appena entrato è sempre stata di rapido tepore e di morbidezza dei materiali.Il collare va stretto parecchio perché abbastanza largo. Questo fatto risulta un po’ scomodo quando bisogna riaprirlo tutto per poter raggiungere la zip per aprire il sacco a pelo.Isolamento termicoHo provato il Vango Microlite 200 con varie temperature sempre con il medesimo abbigliamento riscontrando i seguenti risultati:A 23°C con umidità 75% ho sentito sufficientemente caldo da doverlo aprire.A 12°C con una umidità al 70% senza tenda e con il solo materassino, mi sono scaldato rapidamente e sono stato decisamente bene.Con temperature fra i 5 e 10°C con umidità al 90% il sacco a pelo si è comportato egregiamente restituendomi temperature interne intorno ai 30°C, un’umidità del 50% e un generale senso di benessere.I problemi sono nati durante una nottata con 5°C e moltissimo vento che entrava anche da sotto i faldoni della tenda. In questo caso il freddo si è sentito, la temperatura interna al sacco non ha superato i 26°C con un’umidità stabile al 50%.In questo caso ho provato ad adottare la posizione fetale per migliorare il mio riscaldamento e la cosa ha funzionato, pur non essendo stata una manovra comodissima da svolgere per via del fit slim del Microlite 200.Non ho mai riscontrato problemi dettati dall’umidità, né in tenda né fuori.Sostenibilità del Vango Microlite 200Questo sacco a pelo fa parte della “Earth Collection” di Vango che garantisce l’utilizzo di materiali 100% riciclati (tessuto, imbottitura, guscio e fodera). In questo caso per ogni Microlite 200 viene utilizzato l’equivalente di 51 bottiglie di plastica che vengono lavorate per creare il filamento che servirà a creare i tessuti interni ed esterni nonché l’imbottitura.Nel sempre attuale dilemma su quale sacco a pelo scegliere, se piuma o sintetico, Vango punta sull’ecologia e il riciclo fornendo un prodotto più pesante di un piuma a parità di prestazioni, ma più economico, meno delicato, più resistente all’umidità e senza utilizzare parti derivanti da animali.Consigliato perIl Vango Microlite 200 è un sacco a pelo che ho apprezzato per la comodità e il poco spazio che occupa rispetto ad altri modelli sintetici. Lo consiglio sia a chi cerca un prodotto che stia nello zaino per dei trekking di pochi giorni o per lunghi cammini, sia per chi vuole usarlo in campeggio durante il periodo primavera-estate-autunno.Non regge una temperatura molto bassa, per cui non lo utilizzerei a quote superiori ai 3000 metri se non nel periodo estivo e all’interno di bivacchi o rifugi che riparino da eventuali intemperie.[prezzo-link link=""https://mountainreview.it/vai/vango-microlite-200/]"
16950,"Singing Rock Bandit","PremessaSinging Rock Bandit è sicuramente un modello di picca ben costruito, personalizzabile e dal peso marcato. In generale non siamo in presenza di innovazioni radicali rispetto ad altri modelli presenti sul mercato, ma la sua versatilità la rende adatta ad un'ampia gamma di utilizzi, dall'alpinismo tecnico a quello classico. Caratteristiche tecniche delle Singing Rock BanditLunghezza 50cmPeso 610 grammi (con i pesi)Pesi lama removibili (50 grammi)Omologazione TVenduta con becca ice (intercambiabile con quella da misto)Paletta o martello intercambiabileTesta in acciaio forgiatoExtragrip adesivo sopra il manicoManico in plastica a doppia densitàGancio manico intermedio (RHINO) removibileGancio manico inferiore (BOXER) removibilePaese produttore: Repubblica Ceca[link-produttore link=""https://www.singingrock.com/bandit-2""]Modalità di testLa piccozza rappresenta uno degli attrezzi più importanti per muoversi su terreno tecnico ghiacciato, dotato di design e costruzione ormai consolidati. Per cui difficilmente ci si ritrova tra le mani un attrezzo rivoluzionario. Per questo motivo ho preferito concentrarmi sulla valutazione di altri aspetti, come la qualità dei materiali utilizzati e la bilanciatura della becca.Ho utilizzato le piccozze in coppia (martello e pala) per salite alpinistiche classiche estive. In particolare su canale misto neve e ghiaccio fino ai 60° e per l’ascensione di un 4000 con progressione su ghiacciaio.Ho deciso di tenere montati tutti gli accessori per valutare al meglio i pregi e i difetti.La prova sul campo delle Singing Rock BanditPrime impressioniLe Singing Rock Bandit sono piccozze di tipo 2, ovvero per un uso alpinismo tecnico in piolet traction, con omologazione T, per cui possono essere utilizzate anche come ancoraggio e corpo morto.Le prime volte che le si maneggia si ha la sensazione di avere tra le mani un attrezzo un po’ pesante, ma allo stesso tempo resistente e ben costruito.Le Singing Rock Bandit configurate con paletta e martello.CostruzioneQueste picche, dal design apparentemente semplice, sono in realtà ricche di dettagli interessanti.In primo luogo la costruzione del corpo e della testa in lega d’alluminio forgiato a caldo, mentre lame, martello, pala e puntale in acciaio CrMO. La presa dalla testa si è rivelata abbastanza comoda, così come il foro per inserirle nel moschettone porta materiale.Sono lunghe 50 cm e pesano 610 gr comprensivi del pesetto sulla lama di 50 gr che aumenta la forza battente e rende il bilanciamento più aggressivo. Possiedono una curvatura che ricorda le Petzl Quark, motivo per cui le Bandit possono essere considerate per un uso versatile tra alpinismo classico e tecnico.A discapito del peso, che non è sicuramente il punto di forza di queste picche, ho apprezzato particolarmente la forza battente sul ghiaccio vivo. Le Bandit penetrano bene nel ghiaccio più duro, anche per merito dei pesetti sulle lame. Questo dettaglio le rende potenzialmente idonee anche su terreno molto tecnico come ad esempio su cascate di ghiaccio.  Avrò occasione di testare le Bandit su cascata questo inverno, aggiornando la recensione.Le Singing Rock Bandit si sono dimostrate precise ed efficaci sul terreno più tecnico: passaggi di misto e in particolare nelle pendenze innevate più ripide, quali quelle da classiche pareti nord. Considerata la loro lunghezza un po’ corta, la progressione su ghiacciaio non è il terreno d’uso ideale di queste picche. In fase di camminata su pendii poco ripidi si fatica a trovare l’appoggio.Sono vendute con lama di tipo T per ghiaccio, ma possono essere sostituite con lame da misto. Al pari, è possibile configurarle con paletta o martello, ma anche senza questi accessori (nella versione dry).Impugnatura delle Singing Rock BanditNella parte superiore del manico è presente un adesivo antiscivolo che aiuta ad aumentare il grip.L’adesivo antiscivolo aiuta ad aumentare la presa.Un difetto che ho potuto riscontrare invece è la scivolosità della vernice lucida sulla parte restante del corpo. Spesso, quando si impugna la picca sotto la testa per battere nella neve fresca e crostosa, la mano tende a scivolare per assenza di grip.i manici delle due piccozzeConfigurazioneIl manico è in plastica a doppia densità, con la struttura grigia in materiale più rigido e gli inserti neri in plastica gommata. Sul palmo sono presenti zigrinature per aumentare la presa.Questa parte è ben costruita e personalizzabile a seconda della dimensione della mano.Tutti gli accessori removibili delle piccozze Singing Rock Bandit.La personalizzazione del manico avviene con la modifica del gancio superiore (RHINO) che può essere spostato più in alto o più in basso per aumentare o diminuire lo spazio di presa.Manico con il gancio superiore in posizione abbassata.Manico con il gancio superiore in posizione alzata.È inoltre possibile rimuovere il gancio inferiore protettivo (BOXER) per creare una configurazione più classica e adatta ad alpinismo tradizionale, dove la tecnica di appoggio di picca deve essere più efficace. Completa il manico il puntale in acciaio di costruzione classica.La configurazione del puntale senza gancio-impugnatura.Consigliate perConsiglio le Singing Rock Bandit a tutti gli alpinisti alla ricerca di un prodotto di passaggio dall’alpinismo classico (attraversamento di ghiacciai e facili pendii) a quello più tecnico e ripido, come ad esempio pareti nord e pendii fino a 70°, terreni dove solidità dei materiali e bilanciamento della forza battente sono ben valorizzati.Per uso su cascate e pendenze più ripide aggiornerò la recensione questo inverno.[prezzo-link prezzo=""206""]"
16969,"Kayland Duke Mid Gtx","PremessaLa Duke Mid Gtx è la calzatura che dà origine alla nuova categoria Hiking Advanced di Kayland. L’equilibrato rapporto tra sostegno e mobilità del piede lo rende uno scarpone molto versatile, ideale per le tre stagioni.È la prima scarpa Mid da trekking dotata di membrana Gore Invisible Fit, solitamente riservata alle calzature da trail. Il comfort di calzata restituisce subito un ottimo feeling.Caratteristiche tecniche dei Kayaland Duke Mid GtxTomaia: Fabric + PU Seamless applicationFodera: Gore-Tex Invisible fitPlantare: PU Open Foam Moulded + FabricIntersuola: Moulded Eva + ESSBattistrada: Vibram Duke (with Traction Lug)Costruzione: Strobel + OverlastingForma: Hiking Anatomical LastCostruzione: Strobel + OverlastingAltezza scarpa: MediaDisponibile in 4 colori: Black Ocher, Black Orange, Black Azure, Black VioletPeso: 550g (misura 43,5)Paese di produzione: Cina[link-produttore link=""https://www.kayland.com/product/26981788/duke-mid-gtx-black-ocher""]Modalità di testHo testato le Kayland Duke Mid Gtx da maggio a luglio di quest’anno. Ho effettuato numerose uscite, da brevi giri fino a escursioni di 30 km con dislivello massimo di 2200 metri.Le quote andavano dai 900 ai 2900 mt passando da normali sentieri di montagna a tratti tecnici rocciosi e di facile arrampicata.Li ho utilizzati con temperature prettamente estive incontrando diversi temporali e guadando alcuni corsi d’acqua.La prova sul campo dei Kayland Duke Mid GtxCome si presentanoL’elevato comfort che contraddistingue i Kayland Duke Mid Gtx è apprezzabile fin da subito. La qualità dei materiali restituisce una grande morbidezza e comodità, soprattutto del gambaletto.A prima vista si notano anche dei dettagli provenienti dal mondo del trail: la tassellatura importante con tecnologia Traction Lug rimanda a un grip efficace, mentre la membrana Gore-Tex invisible fit è integrata e invisibile.Comfort e indosso dei Kayland Duke Mid GtxIn fase di indosso il piede entra agevolmente nello scarpone senza bisogno di dilatare eccessivamente la linguetta. L’asola posteriore verticale è molto ampia e permette di agevolare ulteriormente la calzata.Fin dal primo utilizzo si apprezza l’elevato comfort dato dalla soffice imbottitura che avvolge la parte interna.La pianta dello scarpone è larga, e sebbene questo a volte possa creare dei fastidi per chi come me ha il piede fino, concede all’avampiede abbondante spazio per non comprimere le dita.Il sistema di allacciatura, a stringhe con delle fettuccine e due ganci di chiusura, non si spinge molto in punta. Ciò causa una limitata regolazione della parte anteriore della scarpa che, unita alla pianta larga, richiede una maggiore attenzione nella scelta della taglia corretta.Il sistema di allacciatura a stringhe non arriva fino in punta.Comportamento in camminataLa comodità apprezzata nella calzata si mantiene anche nella camminata, sia essa moderata o intensa. La flessibilità dello scarpone permette una rullata fluida e dinamica senza far venir meno la sensazione di sostegno e stabilità.La costruzione della calzatura rispetta il movimento fisiologico del piede e della caviglia garantendo la giusta mobilità. Questo fattore lo si apprezza soprattutto nei tratti più tecnici dove sono richiesti movimenti di inversione/eversione.Le uniche incertezze le ho avvertite in fase di discesa. La pianta ampia dello scarpone concedeva un po’ troppa libertà all’avampiede provocandomi talvolta dei leggeri fastidi e, in generale, un lieve senso di insicurezza. Come già detto però, questo è dovuto alla fisionomia del mio piede magro.Comportamento su roccia e gripDurante le escursioni ho spesso affrontato tratti rocciosi dove ho potuto constatare l’efficacia dei Kayland Duke Mid Gtx anche nei tratti più impegnativi.L’intersuola in Eva è a bidensità: gli strati inferiori, a contatto col terreno, sono più duri; quelli superiori, più vicini al piede, più morbidi. Questa caratteristica mantiene il comfort e, allo stesso tempo, assorbe gli urti in maniera ottimale. Inoltre, la climbing zone sul puntale, permette di apprezzare anche le doti arrampicatorie su gradi non troppo elevati.Il battistrada Vibram Duke presenta la tecnologia Traction Lug, una tassellatura specifica per terreni misti, sassi, ghiaia ed erba che consente un elevato grip in tutte le condizioni.La tassellatura marcata dei Kayland Duke Mid Gtx.Se da un lato la tenuta è efficace anche su radici, fango e rocce insidiose, allo stesso tempo la suola permette di conservare un’alta sensibilità che permette di percepire cosa si ha sotto i piedi.Impermeabilità, termicità e protezione dei Kayland Duke Mid GtxUn punto di forza dei Kayland Duke Mid Gtx è senz’altro l’impermeabilità. Durante le mie uscite mi sono spesso imbattuto in forti acquazzoni e più volte ho dovuto guadare dei corsi d’acqua.Anche immergendo il piede fino alla caviglia per un tempo più prolungato del necessario, ho sempre avuto i piedi asciutti senza mai avere la sensazione di alcuna infiltrazione.Un’alta impermeabilità garantita dalla membrana Gore-tex spesso ha come lato opposto della medaglia una minore traspirabilità. Questo discorso vale anche per le Kayland Duke Mid Gtx seppur con le dovute precisazioni.Nelle escursioni di media-breve durata non ho mai avvertito particolari sensazioni di sudorazione eccessiva, mentre alla fine dei percorsi più lunghi (oltre i 20 km), avevo i piedi molto sudati. Essendo un prodotto pensato per l’advance hiking e non per trekking lunghi, il rapporto impermeabilità-traspirabilità ha un equilibrio efficace.Per quanto riguarda la protezione dagli urti questa è assicurata dalla costruzione Overlasting, che combina un fascione in poliuretano che protegge interamente la punta del piede, e dal prolungamento della suola fino alla punta dello scarpone.L’unica zona in cui ho notato un’usura marcata è quella della suola tra battistrada e tomaia, in corrispondenza del tallone. A contatto con rocce spigolose, radici o sporgenze accuminate si è rovinata molto in fretta senza però, inficiare la funzione generale dello scarpone.I segni dell’usura sulla parte gialla delle Kayland Duke Mid Gtx.Calzata dei Kayland Duke Mid GtxHo testato i Kaylan Duke Mid Gtx nel numero di taglia che porto usualmente, il 43 e mezzo. Come dicevo la pianta è ampia e avendo un piede magro in alcune situazioni si è fatto sentire. Consiglio perciò di provare bene lo scarpone prima dell’acquisto.Consigliati perConsiglio i Kayland Duke Mid Gtx a chi cerca una calzatura di mezz’altezza estremamente confortevole per affrontare escursioni impegnative con la presenza anche di passaggi tecnici.In particolare, li consiglio se si affrontano terreni irregolari dove sono necessari sicurezza, aderenza e stabilità.La membrana impermeabile li rende adatti anche a condizioni metereologiche bagnate ma la traspirabilità moderata ne suggerisce un uso in giornata per escursioni veloci. Non li consiglio pertanto per trekking lunghi di più giorni.[prezzo-link prezzo=""199,95""]"
17027,"Meindl Tonale GTX","I Meindl Tonale Gtx sono scarponi pensati per accompagnarti in escursioni che richiedono una maggiore protezione alla caviglia rispetto a una scarpa low cut, rimanendo comunque leggeri e confortevoli.Con una costruzione solida e affidabile, i Meindl Tonale offrono una calzata classica, ma presentano anche alcune interessanti innovazioni che aggiunge ulteriore comfort e supporto al piede.Caratteristiche tecniche dei Meindl Tonale GTXI materiali costruttivi di prima qualità rendono i Meindl Tonale Gtx affidabili compagni di avventure. La membrana Gore-Tex garantisce ottima impermeabilità, mentre la suola Vibram fornisce stabilità e grip anche sui terreni più complessi.Tomaia: Pelle scamosciata e meshFodera: Gore-Tex&nbsp;Suola: Vibram&nbsp;Ramponabili con ramponi classiciAllacciatura: a ganci nella parte superiore ed estesa fino in puntaSistema VariofixPeso: 530 gr (misura 42)[link-produttore link=""https://meindl.de/product/tonale-gtx-en-2/""]Modalità di test dei Meindl Tonale GTXHo utilizzato questi scarponi per diverse uscite da giugno ad agosto di quest’anno. Li ho testati a bassa quota su sentieri escursionistici, a quote più sostenute intorno ai 2000 metri e in due giornate di esercitazione con il Soccorso Alpino.Ho provato i Meindl Tonale Gtx anche in una lunga uscita da guida escursionistica indossandoli per oltre 10 ore. Durante questa escursione ci sono state diverse soste obbligate e sono uscito più volte dal sentiero per assistere il gruppo. Come ultimo stress test li ho provati in un trekking vicino al mare con temperature decisamente sopra la media.La prova sul campoCome si presentano i Meindl Tonale GTXLa prima cosa che mi ha colpito indossando i Meindl Tonale Gtx è stata la sensazione di grande comfort. Ho avuto la percezione di indossare un qualcosa di molto avvolgente e protettivo nonostante sia uno scarpone estremamente leggero e flessibile.Le scarpe Meindl Tonale Gtx offrono inoltre un ottimo supporto alla caviglia.Il collare delle scarpe è progettato con cura: è sufficientemente alto e imbottito in modo confortevole, soprattutto attorno alla caviglia, per offrire una sensazione di avvolgimento e stabilità. Ti dà un feedback positivo durante l'utilizzo, mantenendo il piede al suo posto.Inoltre, il collare è dotato di una pratica linguetta posteriore che rende più agevole lo scivolamento del piede nella scarpa, ma può anche essere utilizzata per appendere lo scarpone all'imbrago, ad esempio, quando lo si utilizza come calzatura da avvicinamento prima di una lunga arrampicata.La linguetta alla caviglia e il supporto al talloneComfort e indossoI Meindl Tonale Gtx hanno una tomaia che fascia abbastanza bene sia il piede che la caviglia, facendoli risultare molto comodi su qualsiasi terreno li abbia utilizzati, indipendentemente se in salita, in piano o discesa.La protezione del piede è garantita da un generoso fascione che circonda tutto lo scarpone.Il fascione non è ovviamente rigido come negli scarponi da alpinismo, ma non ho avuto nessun problema quando sono passato in zone con sassi taglienti.Particolare del sistema di allacciatura sul collo del piedeL'allacciatura arriva fino in punta permettendo una quasi totale personalizzazione dei carichi lungo il piede nelle diverse fasi del trekking.In aggiunta è presente il sistema Variofix che assicura una perfetta aderenza nella zona del tallone. Durante l'allacciatura, il cinturino ""speed wire"" a corsa libera viene tirato in modo&nbsp;uniforme attorno al tallone e restituisce un'ottima tenuta.Alla caviglia sono presenti tre ganci, il primo a strozzo per trattenere i lacci, il secondo per chiudere il nodo e il terzo frontale. Ho trovato questa soluzione molto valida perchè mi ha permesso di scegliere in autonomia se ammorbidire o irrigidire il collo dello scarpone.Il sistema Variofix aiuta la precisione dell’allacciaturaComportamento in camminataSi nota subito che la costruzione favorisce il flex dello scarpone mantenendo in questo modo un ampio margine di flessibilità che ho apprezzato particolarmente in salita e quando mi sono trovato a salire scalini naturali o a superare ostacoli di vario tipo.Questa flessibilità è decisamente un valore aggiunto per il comfort generale e conferma la versatilità a tutto tondo dei Meindl Tonale Gtx. Allo stesso tempo, però, limita le prestazioni sui fondi più accidentati e non consente l’eventuale utilizzo di ramponi su percorsi innevati e tecnici, terreno per cui i Tonale non sono adatti. La mescola della suola Vibram è molto resistente grazie alla marcata tassellatura pensata per migliorare l'aderenza ai terreni scivolosi e rocce.&nbsp;Non l’ho trovata però molto precisa sui piccoli appoggi, complice anche la mancanza di una climbing zone in punta. Ma anche in questo caso, non sono scarponi pensati per un uso su terreno tecnico.In piano e su asfalto, la camminata risulta molto leggera e su lunghi tratti aiuta molto l’ammortizzazione e il flex.In fase di discesa ho notato un'ottima tenuta di tutto il sistema lacci che riesce a mantenere il piede fasciato e impedisce ogni possibile scivolamento interno con le conseguenti fastidiose (e pericolose) frizioni.Termicità, traspirabilità e impermeabilitàL'impermeabilità è ottima, ho sempre avuto i piedi asciutti e protetti dato che la membrana in Gore-Tex fa il suo lavoro egregiamente in ogni condizione.I Meindl Tonale Gtx si sono dimostrati adatti a climi mediamente caldi e con temperature moderate.La tomaia in mesh risulta molto fresca e ho veramente apprezzato una particolare efficienza della traspirazione.Per questo mi sento di suggerirne l’utilizzo anche in giornate o in ambienti caldi perché nonostante si possa incorrere in eccessiva sudorazione del piede, il Gore-Tex e il mesh permettono una traspirazione adeguata.UsuraSono rimasto colpito dalla buona resistenza dei Meindl Tonale Gtx. Nonostante le diverse uscite su terreni accidentati sono rimasti in ottime condizioni.A parte qualche inevitabile macchia e qualche graffio, sono ancora perfettamente in ordine, impermeabili e con il grip della suola che non sembra minimamente intaccato dall’uso.CalzataI Meindl Tonale Gtx&nbsp; avvolgono il piede in modo molto preciso e sono perfetti per chi ha una pianta del piede da media a larga. Non è una calzata molto adatta quindi per chi ha una pianta molto stretta o è abituato a scarponi di marchi che hanno un plantare molto più filiforme. La misura l’ho trovata coerente con quanto indosso abitualmente.&nbsp;Consigliati perGli scarponi Meindl Tonale Gtx sono una scelta adeguata per l’escursionista che vuole affrontare lunghi trekking durante la bella stagione, e che sta cercando calzature di qualità e durevoli da tenere ai piedi per tante ore. Questi scarponi offrono una combinazione di  leggerezza, robustezza, supporto e comfort, che li rende ottimi anche per gite di più giorni su terreni di difficoltà escursionistica, dai 1.000 ai 2.500 metri. Li consiglio quindi a chi ama fare escursioni con frequenza e per chi sta cercando uno scarpone all around da utilizzare ogni domenica.[prezzo-link link=""https://mountainreview.it/vai/meindl-tonale-gtx/""]"
17058,"Aku Flyrock Ws","PremessaLe Aku Flyrock Ws sono calzature da fast hiking che offrono trazione, sensibilità e ammortizzazione per escursioni dinamiche su terreni escursionistici. La suola Vibram Traction Lugs con tecnologia Megagrip garantisce un'aderenza sorprendente.Grazie alla tecnologia Dynamic Fit e al sistema Aku Elica Natural Stride, queste scarpe offrono un comfort e una stabilità ottimali.Caratteristiche tecniche delle Aku Flyrock WsTomaia: tessuto + welded pu filmBattistrada: Vibram Flight Traction Lug MegagripIntersuola: high cushion high rebound evaSottopiede di montaggio (rigidità): 2.0 mm polypropilene + die cut eva (flexible)Plantare: ortholite® hybrid-partially recycledPeso donna ( ½ paio): 300 gr.Taglie donna (UK): 3 – 9Paese produttore: Vietnam[link-produttore link=""https://www.aku.it/shop/fast-hiking/flyrock-ws-nero-turchese/""]Le Aku Flyrock Ws presentano una tomaia in tessuto con film in PU saldato per una maggiore durabilità e protezione. Non è da confondere con il modello Gtx che offre anche la membrana in Gore-tex per avere maggiore impermeabilità. La suola Vibram Flight Traction Lug con Megagrip offre un'eccellente aderenza su vari tipi di terreno (trail con sassi, terra, foglie).L'intersuola in High Cushion e High Rebound EVA offre un'ammortizzazione sorprendente e il plantare Ortholite® hybrid-partially recycled assicura comfort e supporto con ampio spazio nell’avampiede.Modalità di testHo testato le Aku Flyrock Ws dove d’abitudine utilizzavo una scarpa da trekking un po’ più rigida ottenendo prestazioni eccellenti in diverse condizioni. Sono state testate e valutate in diverse località, principalmente montane, in primavera ed estate tra cui le Orobie, la Valtellina, le Dolomiti, e la Toscana.Le ho utilizzate in varie condizioni meteorologiche: da giornate umide con pioggia leggera, a giornate più polverose con il caldo estremo estivo.Le escursioni avevano un range di sviluppo tra i 3 e i 9 km, con un dislivello massimo di 900 m su vari tipi di terreno tra cui: sentieri rocciosi di montagna, gravel su trail, boschi con foglie e tratti di fango, oltre che porzioni di terreno cementato.In parallelo le stesse scarpe, nella versione uomo, sono state anche provate dal tester Gianfranco, per meglio raccogliere un feed-back completo.La prova sul campo delle Aku Flyrock WsComfort di calzataInnanzitutto, le Aku Flyrock Ws sono facilissime da indossare per via del sistema di allacciatura fast-lace. Inoltre, offrono un comfort di calzata eccellente grazie al design ergonomico e alla tecnologia Dynamic Fit che permette di adattare dinamicamente la tensione del tallone al proprio passo. Infatti, durante le escursioni, ho apprezzato la vestibilità precisa e il supporto ottimale nonché l’elevata stabilità.I lacci si sono dimostrati funzionali e resistenti anche se sono molto sottili rispetto alle mie abitudini.Una volta ai piedi i punti di pressione sono ridotti al minimo restituendo una sensazione di leggerezza, agilità e ammortizzazione maggiore rispetto a una scarpa da trekking più rigida. Anche la sensibilità del piede è molto naturale e accentuata.Inoltre, sono talmente comode e leggere che le ho scelte per l’avvicinamento primaverile con gli sci sullo zaino. Anche se meno protettive rispetto ad uno scarpone, l’agilità e il peso contenuto hanno mostrato la loro importanza su erba, fango e sentiero poco innevato.Comportamento in camminata delle Aku Flyrock WsLe Aku Flyrock Ws garantiscono stabilità durante le escursioni su classici sentieri di montagna. La tecnologia Dynamic Fit e il sistema Aku Elica Natural Stride offrono una regolazione dinamica della tensione del tallone e una stabilità efficace.La tecnologia Dynamic Fit offre una regolazione dinamica della tensione del tallone.La scarpa fascia bene il piede lasciando molta libertà alla caviglia mentre l’avampiede è morbido con un buon spazio per le dita. Nonostante questa libertà, il tallone e la parte posteriore del piede sono ben bloccati.Durante le escursioni ho sempre avuto un controllo sicuro e una sensazione di fiducia anche sui terreni accidentati e irregolari. L’unico inconveniente è che quando ho incontrato tratti molto asciutti e sabbiosi mi è entrata un po’ di terra nella scarpa. In questi casi ho dovuto stringere l'allacciatura più del mio solito.Occorre comunque tener presente che non sono scarpe progettate per lunghe percorrenze: la loro struttura leggera se da un lato favorisce l'appoggio naturale, dall'altro tende ad affaticare maggiormente il piede.In salitaIl movimento del piede è estremamente naturale e l’appoggio ha molta sensibilità. Si ha l’impressione di calzare una scarpa da trail minimalista e si sente con chiarezza su che cosa si sta camminando. Certo, questo implica che la scarpa offra un sostegno minimo e che quindi la muscolatura del piede sia più sollecitata rispetto a calzature più strutturate.In discesaNella discesa il piede è libero di muoversi secondo le necessità del terreno. L’ammortizzazione c'è ma la struttura della scarpa obbliga il piede ad un appoggio ragionato, evitando le “tallonate”.Si percepisce la differenza con scarpe da trail più ammortizzate e strutturate a livello di intersuola. La scelta è quella di privilegiare la sensibilità per cui l’appoggio del piede è sempre molto naturale e va gestito con attenzione. Del resto non sono scarpe pensate per la corsa.Complessivamente le Aku Flyrock offrono comfort e grip in diverse condizioni, tra cui sassi, terra, foglie, fango e terreni leggermente bagnati. Tuttavia, rimangono scarpe basse, dalla struttura minimale e dalla protezione limitata, per cui non sono pensate per l'utilizzo su terreni impegnativi e molto sconnessi o in condizioni meteorologiche avverse. Grip e tenutaLa suola offre un'ottima aderenza su vari tipi di terreno. Risponde molto bene sull’asciutto e sulla roccia con un’aderenza buona facilitata dall’ottima sensibilità e dalla capacità della scarpa di “avvolgere” le asperità. Anche nel fango e sul bagnato la tenuta è di buon livello grazie ai tasselli ben scolpiti che riducono il rischio di scivolamenti.La suola delle Aky Flyrock Ws offre un'ottima aderenza.ImpermeabilitàLe Aku Flyrock nella versione senza Gore-Tex da me provata offrono una resistenza all'acqua limitata. Non sono appunto indicate per condizioni di pioggia o presenza di grandi pozzanghere. Tuttavia, nonostante l'assenza di membrana impermeabile, la protezione in film plastico (PU) della tomaia assicura una buona impermeabilità anche su terreni ed erba umida. In un'occasione poi in cui il piede si è bagnato, l'asciugatura è stata rapida, quasi da scarpa da trail.Tutto sommato, una scarpa bassa come questa, se utilizzata in estate o con clima caldo, non necessita del Gore-Tex, che la renderebbe meno traspirante e meno piacevole da calzare.Traspirabilità delle Aku Flyrock WsLe Aku Flyrock Ws, grazie all’assenza della membrana Gore-Tex, presentano una elevata traspirabilità che consente una ventilazione adeguata durante le attività intense anche nella stagione calda. Durante le escursioni nelle giornate soleggiate, i piedi non hanno accumulato eccessiva sudorazione, mantenendo una sensazione di freschezza.Calzata delle Aky Flyrock WsHo testato le Aku Flyrock Ws nella taglia 38,5 che uso abitualmente. La calzata è risultata precisa lasciando comunque uno spazio adeguato nell’avampiede per una discesa confortevole.Il sistema di allacciatura permette una regolazione accurata, consentendo di adattare la calzatura alla forma del piede e garantendo una buona stabilità. Consiglio perciò di prendere il proprio numero.Consigliate perLe Aku Flyrock Ws sono ideali per escursionisti allenati che cercano calzature comode e performanti per fast hiking su brevi distanze. Sono scarpe che danno una sensazione di grande naturalità nella camminata, che obbligano a “usare” i piedi in modo consapevole, sia in salita sia in discesa.Sono calzature per molti aspetti minimali, pensate per offrire grande sensibilità e comodità per chi ama camminare leggero e veloce, sentendo sempre ciò che ha sotto i piedi. Non sono scarpe per principianti, ma per chi ha esperienza e piede allenato.Inoltre, pur essendo scarpe per un approccio dinamico, non vanno scambiate per scarpe da trail con cui corricchiare in discesa, a meno di non avere un piede estremamente allenato.[prezzo-link link=""https://mountainreview.it/vai/aku-flyrock-ws/""]"
17101,"Maxim Equinox Elite","PremessaLa Maxim Equinox Elite è una corda singola versatile ed adatta ad un’ampia gamma di utilizzatori: dai principianti ai climber più esperti, dall’indoor all’outdoor.Attualmente Maxim Ropes fa parte dello storico gruppo austriaco da sempre impegnato nella produzione di corde, Teufelberger Group, che ha appena dislocato in Repubblica Ceca un nuovo impianto di produzione. Qui viene realizzata la Equinox Elite solamente per il mercato europeo. E tra gli atleti del brand americano è necessario ricordare il nome del mitico Chris Sharma!Caratteristiche tecniche della Maxim Equinox EliteDiametro: 9.7 mmAllungamento dinamico: 34%Allungamento statico: 9%Forza di arresto: 9.3 kNPercentuale calza: 40%Peso: 61.2 gr/metroScorrimento calza: 0%Numero di cadute minimo: 7Numero di cadute medio: 12Identificazione metà corda: sìCostruzione calza: Twill Pattern Technology (TPT)Trattamento corda: Endura STD-DRYPaese produttore: Repubblica Ceca[link-produttore link=""https://www.maximropes.com/home/products/dynamic_ropes/product_detail/product/equinox_elite-1/""]La Maxim Equinox Elite ha un'omologazione a corda singola dinamica. È realizzata con 48 bobine e costruzione TPT (twill pattern technology) della calza, ovvero con un braiding 1 su 2. Il risultato è una calza con trama molto fitta e morbida, che le conferisce una superficie estremamente liscia a tutto vantaggio della scorrevolezza nei moschettoni. Inoltre, tale costruzione implica ottima robustezza e durevolezza alla corda stessa.Il core della Maxim Equinox Elite è sottoposto a trattamento impermeabilizzante STD-DRY, ottima cosa per una corda non costosa. La metà corda è ben marcata con due tratti neri.Modalità di testHo avuto modo di provare la Maxim Equinox Elite per due mesi in falesia, su gran parte delle tipologie di roccia (calcare, roccia metamorfica, conglomerato), dalle placche appoggiate agli strapiombi.Sul bello (ed abrasivo) gneiss della Valsavarenche, Valle d’Aosta.La prova sul campoPrime impressioniIl package della Maxim Equinox Elite è standard: la corda è inserita in un sacco di plastica ed è avvolta con un cartoncino su cui sono presenti le principali caratteristiche tecniche, tra cui il luogo di produzione.È presente anche il comodo QR code che permette di accedere direttamente alla pagina web di Maxim.Il package della Maxim Equinox Elite.La corda non è “pronta all’uso” come ad esempio la Maxim Pinnacle, e necessita di una preventiva sbobinatura per evitare attorcigliamenti. Per la sbobinatura di questa corda, seguite questo video proposto da Maxim: secondo me è sempre meglio perdere 10 minuti per sbobinare bene una corda nuova e partire col piede giusto nel suo utilizzo, piuttosto che avere a che fare con attorcigliamenti frequenti nel tempo. La Equinox Elite è offerta in due colori differenti: il Red Velvet, un bel rosso uniforme, ed il Sunrise, un rosso meno accentuato in cui sono stati aggiunti dei trefoli bianchi. Questione di gusti, a me le corde tinta unita piacciono molto e questa Maxim Equinox Elite non fa eccezione!La mia prima impressione impugnando la Maxim Equinox Elite è stata quella di una corda robusta, senza fronzoli, ed estremamente piacevole al tatto.Sul bello “Spigolo” alle Gare Est, Valgrisenche, Valle d’Aosta.Maneggevolezza e peso della Maxim Equinox EliteLa Maxim Equinox Elite non è una corda leggera, e con il suo diametro di 9.7mm è più posizionata tra la classe delle corde “grosse” anziché “sottili”. Tuttavia, il suo peso al metro è contenuto a 61.2 gr/m, che è un ottimo valore in questa classe di corde.In confronto, la Tendon Master Pro 9.7 pesa 65gr/m; fa appena meglio la Beal Booster III, che a parità di diametro pesa 61gr/m. Quindi pur non essendo un peso piuma, non è la più pesante della sua categoria.La maneggevolezza della Maxim Equinox Elite si è rivelata ottima. La costruzione della calza con tecnologia TPT dona una scorrevolezza fuori dal normale che mi ha davvero colpito, e contemporaneamente garantisce una buona morbidezza generale.A chi cerca corde estremamente morbide la Equinox Elite potrà sembrare un po’ rigida, a me che piacciono corde più rigide, è parsa morbida quanto basta.Dare corda con qualsiasi freno è semplicissimo, anche per quei freni meccanici assistiti (come il GriGri di Petzl od il Birdie di Beal) per i quali diametri grossi implicano quasi sempre “difficoltà di scorrimento” o addirittura qualche impuntamento. Nulla di tutto ciò: grande fluidità nel dare corda durante la fase di sicura con la Equinox Elite.Ottimo feeling in fase di sicura con la Maxim Equinox Elite.L'ottima scorrevolezza della Equinox Elite si traduce anche in una grande naturalezza in fase di rinviata quando spesso, impugnando la corda, la costringiamo a “scorrere” sulle nostre dita per fare meno fatica ad accompagnarla verso il rinvio.A volte, tale operazione, a causa dell’abrasività della calza delle corde, può risultare fastidiosa. Nel caso della Equinox Elite, nonostante il peso ed il diametro della corda, questa operazione mi è parsa estremamente naturale e facile, resa semplice dalla scorrevolezza e quindi dal bassissimo attrito offerto dalla calza. Confrontandomi coi miei soci Anna e Gianluca durante l’utilizzo, anche loro hanno avuto la stessa impressione.La rinviata è estremamente fluida, soprattutto nel prendere corda.La scorrevolezza non mi ha causato problemi né in fase di trattenuta di un volo né in fase di calata, anche se temevo un po’ questa possibilità legata all’estrema liscezza della calza. Invece, grazie anche al diametro della Maxim Equinox Elite, che permette di “sentire” per bene la corda nelle mani, le trattenute sia con freni assistiti che manuali non mi hanno causato nessuna difficoltà, e neppure le calate.Allungamento e forza d'arrestoLa Maxim Equinox Elite si è rivelata una ottima corda per quel che riguarda l’allungamento sia dal punto di vista dinamico, durante i voli, sia dal punto di vista statico, durante la moulinette.Possiede una forza di arresto abbastanza elevata (9.3 kN), ma, per contro, l’allungamento dinamico non è basso, il 34%. Il risultato è un ottimo compromesso che fa sembrare il volo morbido quanto basta.L’allungamento statico è dichiarato al 9%, quindi in linea con molte altre corde della stessa categoria (ad esempio, per la Beal Booster III vale 9.7%). Tuttavia, la mia impressione, durante l’arrampicata in moulinette, è stata quella di essere appeso ad una corda poco elastica. Impressione che hanno avuto anche i miei soci, a tutto vantaggio della moulinette stessa.Durabilità e impermeabilità della Maxim Equinox EliteLa durabilità di una corda è sempre di difficile valutazione dopo un periodo di prova non lungo. La mia sensazione, coadiuvata anche dal tipo di costruzione, è che la Maxim Equinox Elite sia un vero e proprio “workhorse” come dicono gli inglesi, ovvero un mulo.La percentuale di calza molto elevata (40%), il diametro di 9.7mm e il numero di cadute medie sopportate (12), sono caratteristiche costruttive molto positive per la robustezza. Durante i 2 mesi di prova, pur avendola maltrattata a sufficienza, non ho riscontrato alcun segno di usura.Per quel che riguarda l’impermeabilità, la Maxim Equinox Elite riceve il trattamento STD-DRY. Questo trattamento rende l’anima della corda idrorepellente prima di essere rivestita con la calza, garantendo così l’impermeabilità alla parte più delicata e pesante della corda oltre a garantire una maggiore protezione impedendo alle micro impurità di penetrare nell’anima stessa.Questa corda è pensata soprattutto per la falesia; molto difficilmente verrà utilizzata durante una giornata piovosa o scelta come corda per alpinismo o per ghiaccio. Tuttavia, il trattamento dell’anima impedisce l’aumento eccessivo del peso in caso di pioggia e contribuisce a rendere questa Equinox Elite una corda robusta e durevole.Anna sulla splendida “Eva Luna” alla falesia della Trappa, Monbracco, Cuneo.Consigliata perLe caratteristiche tecniche della Maxim Equinox Elite la indirizzano all’utilizzo “falesia e indoor”; eventualmente vie sportive con avvicinamento non lungo, visto il peso non proprio trascurabile. Io la consiglio ai principianti come prima corda, facile da usare e maneggevole, e senza problemi né in fase di trattenuta voli, né di moulinette.Grazie all'estrema scorrevolezza e alle doti di robustezza, mi sento di consigliarla anche agli esperti in cerca di una corda da maltrattare per il lavorato e super lavorato in falesia, ovvero per i lunghi progetti di alta difficoltà.[prezzo-link link=""https://mountainreview.it/vai/maxim-equinox-elite/""]"
17207,"Vaude Rupal Light 28","PremessaVaude riprende il nome della parete verticale più alta del mondo per offrire uno zaino da alpinismo da grandi prestazioni, senza dimenticare l'anima green che contraddistingue la casa produttrice.Uno zaino ultraleggero, ispirato agli zaini da trail running, basato su materiali sostenibili e costruito rispettando i diritti dei lavoratori. Tanta roba in soli 610 g!Caratteristiche tecniche del Vaude Rupal Light 28Tessuto principale: 100% Polyamide; 210 D (dernier) HT (high tenacity yarn) Maxi Ripstop Polyurethane coatedTessuto laterale- Face: 100% Polyamide; 70 D Ripstop Silicone Polyurethane coatedPeso: 610 g (riducibili a 550 g)Volume: 28 litriDimensioni: lunghezza 54 cm, larghezza 26 cm, altezza 22cmPaese produttore: Vietnam[link-produttore link=""https://www.vaude.com/int/en/14387-rupal-light-28-lightweight-backpack.html#?colour=2281&amp;size=13424""]Il Rupal Light 28 fa parte della famiglia degli zaini da Touring di Vaude. Questa famiglia è un po' trasversale e raccoglie zaini da trail running, da alpinismo e da fast hiking; tutti caratterizzati da un design molto essenziale, leggerezza e alte prestazioni. Produzione sostenibileSul sito Vaude si può trovare il nome dell'azienda in Vietnam dove è fatto questo zaino a dimostrazione della trasparenza del marchio. Inoltre, questo zaino è prodotto in conformità al Grüner Knopf (Green Button), una certificazione di sostenibilità etica e ambientale tedesca.Infine, le emissioni di anidride carbonica generate dalla produzione dello zaino vengono compensate tramite progetti Myclimate. Modalità di testHo provato questo zaino insieme al mio compagno Andrea nel mese di giugno e luglio sia in vie di roccia che in hiking di un giorno sulle dolomiti. In genere abbiamo trovato giornate belle, non lo abbiamo testato sotto la pioggia. Per l’uso scialpinistico ci ripromettiamo di provarlo nella prossima stagione.La prova sul campo del Vaude Rupal Light 28Materiale dello zainoLa scelta del tessuto di questo zaino è stata dettata dalla volontà di ottenere uno zaino ultraleggero.Per questo motivo non è stata scelta la cordura, ma un tessuto più leggero di nylon.I tessuti di Nylon sono caratterizzati dal diametro del filo di partenza, un filo 210 D (dernier) è un filo più grosso, quindi pesante, di un filo 70 D. Più un filo è grosso più è resistente.Il Nylon può essere anche tessuto con trama ripstop: ovvero a tratti regolari è usato un filo più grosso di rinforzo che aumenta la resistenza allo strappo (rip). Questa tramatura è facilmente visibile sullo zaino come quadrettatura.La quadrettatura della trama Ripstop del Nylon 210 D.Di per sé un tessuto nylon non è impermeabile, in genere si applica un trattamento DWR (Durable Water Repellent). In questo caso è stato usato un trattamento a base poliuretano, così da non usare prodotti a base fluoro (PFC).Questo trattamento non è eterno e la stessa Vaude ricorda di trattare periodicamente con idro-repellenti i tessuti dello zaino.Ora che abbiamo chiare le caratteristiche dei materiali dello zaino, capiamo bene come sono stati selezionati: sul fondo, sulla parte anteriore, superiore e posteriore dello zaino è usato il Nylon 210 D, più pesante ma più resistente.Sulla parte laterale è usato invece il Nylon 70 D, più leggero. Le cuciture tra le varie parti sono rinforzate ma non nastrate.Le cuciture rinforzate del Vaude Rupal Light 28.La scelta di materiali è molto simile a quella fatta da Blue Ice con lo zaino Firecrest 28. Ciononostante questo materiale pare un po' delicato come resistenza a abrasione su roccia: ho infatti temuto molto quando ho arrampicato in diedri e camini.Sulla parte laterale, dove ci sono i cinghietti di compressione e di aggancio degli sci, il nylon 70 D appare troppo leggero per resistere a lungo al contatto delle lamine.D'altra parte, per avere maggiore resistenza all'usura a parità di peso, bisognerebbe usare tessuti più costosi rinforzati in Dynema come per il Ferrino Istinct 25 o il Samaya Ultra 35.Forma dello zainoIl Rupal Light 28 è essenziale: una sacca unica dritta, chiusa in alto con cordino di compressione, con una piccola patta, provvista di una sola tasca posteriore per riporre piccoli accessori.Sulla parte anteriore dello zaino troviamo una daisy-chain che serve per agganciare la patta e per agganciare eventuale materiale esterno. Sono poi disponibili due porta-piccozze di tipo moderno.Per ogni lato dello zaino sono disposte due cinghie di compressione, che servono anche come porta-sci.La patta superiore dello zaino è rinforzata al suo interno (non so bene per quale ragione) e va a proteggere la chiusura con laccio di compressione dello zaino.Di fatto non è realizzata una chiusura impermeabile quindi se si prevede di camminare sotto l'acqua, meglio proteggere il contenuto dello zaino all'interno di una sacca impermeabile.Vaude indica che la patta può essere usata per fissare una corda in cima allo zaino: ciò è praticamente impossibile poiché la patta è quasi completamente cucita attorno all’apertura dello zaino.Ciononostante, una corda può essere fissata molto bene in cima allo zaino: da pieno, infatti, lo zaino ha una forma piatta su cui appoggiare la corda, che poi viene fissata molto bene dai due cinghietti laterali.La tasca porta accessori è molto stretta. Manca il cordino interno di bloccaggio delle chiavi ma viste le ridotte dimensioni difficilmente si rischia di smarrire il contenuto.La tasca porta accessori del Vaude Rupal Light 28.Lo zaino è molto capiente e la forma liscia a sacca permette di riempirlo molto bene, riuscendo a sfruttare tutto il litraggio a disposizione. Tuttavia, una volta riempito, lo zaino tende a spanciare sul fondo.All'interno dello zaino è predisposto un alloggiamento ampio per la sacca di idratazione con uscita del tubicino al centro degli spallacci. È possibile poi fissare il tubicino sia a destra che sinistra. Gli spallacci e la cinghiaGli spallacci di questo zaino sono eccezionali. Sono stati progettati per avere forma ergonomica e sono ispirati al trail running. Sia quando si cammina, sia quando si arrampica, non danno mai fastidio né limitano i movimenti.Anche a zaino carico la pressione esercitata sulle spalle non è mai eccessiva né fastidiosa. Unico dettaglio da perfezionare è la cinghia di tensione al petto degli spallacci: è giusta giusta per me che ho petto di 90 cm. Se userò questo zaino in inverno sarà impossibile chiudere questa cinghia vestendo una giacca invernale.Lo schienale dello zaino Vaude Rupal Light 28. Notare il fascione imbottito della cinghia in vita.La cinghia in vita è realizzata come fascione imbottito che termina con una cinghia da chiudere in vita. Il fascione imbottito sostiene bene il peso dello zaino da pieno, ma a mio parere è un dettaglio sbagliato su questo prodotto. È solo peso in più che non ci sta in uno zaino così essenziale e inoltre, quando si scala, interferisce spesso con i porta-materiali dell'imbrago.In certi movimenti la fascia va sopra il porta materiali dell'imbrago.Lo schienale del Vaude Rupal Light 28Lo schienale è realizzato in materiale idrorepellente. Al suo centro è stato creato un canale di ventilazione che limita la sudorazione. La forma dello schienale è mantenuta tramite due stecche di alluminio rimovibili.Se si rimuovono queste stecche il peso dello zaino è di 550 g e a questo punto è addirittura comprimibile (cosa utile se magari lo si porta via come zaino secondario in spedizione, lo si può infatti schiacciare per bene dentro il saccone).Le stecche di alluminio rimovibili dallo schienale del Vaude Rupal Light 28.La combinazione spallacci, cinghia ventrale e schienale riesce a creare uno degli zaini da alpinismo più stabili che abbia mai provato. Si sente lo zaino sempre ben stabile sulla schiena, sia quando si cammina che quando si scala.Porta piccozze e porta sciI due porta-piccozze sono di tipo moderno: con elastico superiore per blocco del manico, piastrina elastica che ferma la testa, taschina centrale che tiene in posizione la becca. L'elastico di blocco del manico presenta un comodo gancetto che chiudere l'elastico stesso.Ciononostante il sistema porta-piccozze è migliorabile: il manico delle picche è tenuto troppo verso l'esterno e queste risultano un po' ballerine.Come si diceva, i due cinghietti laterali di compressione possono essere usati anche come portasci. Ho potuto provare questo accessorio solo ""a secco"" e non in ambiente. Il sistema risulta stabile e chiude bene sci anche larghi.Vestibilità del Vaude Rupal Light 28Il Vaude Rupal Light ha un'unica taglia e un design un po' stretto, che ritengo non ottimale per persone di grande statura o molte robuste su petto e spalle.Consigliato perIl Vaude Rupal Light 28 è uno zaino idrorepellente ma non impermeabile, molto leggero, stabile ed ergonomico. Per queste ragioni mi sento di consigliarlo per l'alpinismo estivo di uno o due giorni, per trekking veloci e vie ferrate.Oltre alla già citata leggerezza, vanta un ottimo rapporto qualità / prezzo ma il materiale non è indistruttibile e necessita di un po' di attenzione. Migliorabili i due porta-piccozze, in quanto poco stabili.[prezzo-link link=""https://mountainreview.it/vai/vaude-rupal-light-28/""]"
17281,"Zamberlan Circe Gtx","PremessaGli Zamberlan Circe Gtx appartengono alla linea Epic Women, dunque sono studiati espressamente per il pubblico femminile.Questo scarpone convince per la sua versatilità e il suo comfort, frutto di una progettazione che unisce l'ammortizzazione di una scarpa da trail con la stabilità di uno scarponcino da escursionismo.Caratteristiche tecniche dei Zamberlan Circe GtxTomaia: microfibra - effetto suedeSpessore tomaia: 1,8 mm – 2,00 mmTipo di fodera: Gore-Tex Extended ComfortTipo di sottopiede: Nylon 1,5 mm+PETipo di intersuola: Zeppa in EVATipo di suola: Vibram Junko MEGAGRIPPeso: 419 g (singola scarpa, numero 40)Tipo di forma: Zamberlan® X-Active FitPaese produttore: Italia[link-produttore link=""https://www.zamberlan.com/product/26473901/circe-gtx-scarpa-zamberlan-da-trekking-escursionismo-viaggio-salmon-peacock""]Modalità di testHo avuto modo di testare le Zamberlan Circe Gtx quest’estate su terreni diversi:Praterie alpine;Sentieri escursionistici semplici;Lunghe pietraie;Sentieri in sfasciumi di pietre o piccole ed insidiose roccette.L’ambiente di test è stato per lo più di media montagna e alpino con quote da 700 fino a 2700 metri. Il meteo nelle escursioni è stato sempre stabile ma molto caldo: da +9°C a +32°C. In alcune occasioni mi è capitato di guadare qualche rio o passare in zone molto umide.La prova sul campo dei Zamberlan Circe GtxPrime impressioniLe Zamberlan Circe Gtx, appena indossate, restituiscono da subito la sensazione di avere ai piedi più una scarpa da trail running che uno scarpone da montagna. Sono estremamente morbide, flessibili e ben ammortizzate, come avere dei cuscinetti sotto la pianta del piede.La struttura della pianta è larga, dunque il piede non si sente costretto (caratteristica fondamentale per chi, come me, ha problemi di alluce valgo).Il fatto che questa calzatura abbia la caviglia alta differenzia in modo netto questo scarpone da una scarpa da trail running puro. Personalmente prediligo scarponi con la caviglia alta e questo modello risponde bene a questa mia esigenza dandomi grande sicurezza su qualsiasi tipo di percorso con passo più o meno spedito, sia nelle salite che nelle forti discese.Il sistema di allacciatura si differenzia rispetto al tradizionale ad occhielli perché costituito da passa lacci ad anello e con gli ultimi due gancetti a bocca. Questa piccola specifica permette un’allacciatura rapida e precisa in ogni situazione.Il sistema di allacciatura con passalacci ad anello e gancetti a bocca.SuolaLa suola in Vibram Junko restituisce controllo, sicurezza e grip su ogni tipologia di suolo, soprattutto sui terreni più insidiosi e durante le lunghe e ripide discese. Inoltre è estremamente resistente, qualità necessaria quando si affrontano per lunghi periodi terreni minerali con pietre e sfasciumi che possono deteriorare velocemente uno scarpone.La suola in Vibram Megagrip delle Zamberlan Circe Gtx.Ovviamente, l’alta flessibilità della suola di questo scarpone fa sì che non sia adatta all’alpinismo (non è infatti una scarpa ramponabile) o a itinerari impegnativi in cui sarebbe necessaria una maggiore rigidità e precisione.L'intersuola dei Zamberlan Circe GtxNelle Zamberlan Circe Gtx, la suola Vibram Megagrip lavora in sinergia con l’intersuola con zeppa Eva.Questa presenta una sagoma analoga ai modelli trail running: una zeppa profonda per assorbire meglio gli impatti con la superficie.La caratteristica che contraddistingue questa intersuola è la densità diversificata della zeppa per ottimizzare l’effetto ammortizzante: più morbida nei punti maggiormente sollecitati, ma meno deformabile per un maggior supporto.SottopiedeAltra componente non sottovalutata nelle Zamberlan Circe Gtx è il sottopiede. Per aumentare l’assorbenza degli impatti in camminata, presenta un’imbottitura rinforzata su tutta la superficie del sottopiede ed in particolare nella zona del tallone.L’imbottitura ammortizzante è traspirante e leggera, per non far sudare il piede; inoltre, il tessuto che la compone è antibatterico. Assolutamente fondamentale il fatto che sia estraibile, in modo da poter far aerare bene il sottopiede dopo ogni escursione.Il sottopiede imbottito delle Zamberlan Circe Gtx.In fase di camminataLe Zamberlan Circe Gtx, grazie alla tecnologia Vibram Megagrip della suola ed alla zeppa EVA che attenua gli impatti, restituiscono un ottimo comfort e stabilità su qualsiasi terreno, sia in salita che in discesa.Ai piedi sono leggeri, confortevoli e possono essere calzati senza sforzo per tutta la giornata. Nonostante li abbia indossati anche con carichi pesanti, le gambe ed i piedi non ne hanno mai risentito.La caviglia viene tenuta salda dal montante alto dello scarpone, impedendo storte o distorsioni. Il tallone è bloccato bene nella parte posteriore offrendo fermezza e precisione, mentre l’avampiede è ampio, lasciando la parte anteriore del piede comoda e libera.In ogni uscita ho sempre avuto la percezione del piede e della caviglia protetti, in particolare su terreni accidentati e ricchi di pietre, così come alla fine di lunghe giornate consecutive di cammino.Soprattutto, non ho mai riscontrato piedi affaticati o doloranti sin dalla prima prova.Traspirabilità e impermeabilità dei Zamberlan Circe GtxLe Zamberlan Circe Gtx hanno una tomaia in microfibra effetto Suede, apprezzata per via della sua morbidezza e comfort. Al tatto ricorda il velluto: è una pelle molto pratica che non si deve spazzolare in nessun modo per evitare di rovinarla, ma è preferibile lavarla sfregando con un panno umido.Ha una forte idrorepellenza che vede la tomaia bagnata solo dopo una lunga esposizione a contatto con l’acqua.La fodera è in Gore-Tex Extended Comfort, adatta in condizioni di clima moderato e caldo. Testate durante attività intensa, con alte temperature, sono stata piacevolmente impressionata dal fatto che fossero estremamente traspiranti. Anche quando sentivo i piedi particolarmente caldi, una volta tolti gli scarponi, non mi è mai successo di averli sudati.Durante le mie escursioni ho dovuto guadare anche dei piccoli torrenti, dove ho immerso gli scarponi per un tempo prolungato senza aver problemi di impermeabilità. CalzataHo testato questi scarponi nella taglia 40 nonostante io calzi normalmente il 39. Francamente, per gli scarponi da trekking, io preferisco avere un numero in più rispetto alla mia normale misura. Questa scelta si è rivelata azzeccata: gli scarponi, fin dal primissimo utilizzo si sono rivelati molto comodi e non mi hanno dato problemi.Consigliati perL’elevata ammortizzazione, l’ottimo grip della suola su qualsiasi terreno e la versatilità di utilizzo, rendono gli Zamberlan Circe Gtx degli scarponi adatti per lunghi trekking di media / bassa montagna, ma anche per sgambate ad andatura veloce su terreni di media difficoltà.Grazie all’efficacia nell’assorbire molto bene gli impatti senza affaticare i piedi e le ginocchia, li consiglio anche per lunghe escursioni con carichi importanti sulle spalle.Sicuramente robusti, mi sento di raccomandarli a buone camminatrici alla ricerca di una calzatura prestante da utilizzare su terreni diversi alternando lo speed hiking al trekking.[prezzo-link link=""https://mountainreview.it/vai/zamberlan-circe-gtx/""]"
17399,"Ternua Race Pant","I Ternua Race Pant appartengono alla linea più tecnica (Adrenalite) dell'azienda basca e sono pantaloni pensati per varie attività outdoor, dal trekking all'alpinismo.Realizzati con materiali riciclati dalle reti da pesca, la loro costruzione è solida e ben rifinita, con cuciture rinforzate per garantire che possano resistere all'usura e allo stress delle avventure più impegnative.Caratteristiche tecniche dei Ternua RaceComposizione tessuto: 92% Poliammide, 8% ElastanTessuto certificato Bluesign - PFC FreeTecnologia: Stormfleece Pro&nbsp;Vita regolabile con coulisse elastica2 tasche con cerniera YKKZip alle caviglieTessuto anti abrasione alle cavigliaPeso: 455 gr[link-produttore link=""https://www.ternua.com/es/pantalon-race-pt-m-1273880-9937.html""]Modalità di test dei Ternua RaceHo utilizzato i pantaloni in diverse giornate tra maggio e agosto di quest’anno.Li ho indossati in occasioni e quote abbastanza diverse tra loro: da poche centinaia di metri fino a oltre 2000 metri di quota. In giornate di esercitazione con il Soccorso Alpino e in escursioni con la famiglia.In esercitazione su rocciaLa prova sul campo dei Ternua RaceCome si presentanoLa prima cosa che mi ha colpito dei pantaloni Ternua Race Pant è la loro costruzione che restituisce subito una sensazione di grande resistenza ed elasticità. Mi è quindi piaciuta molto la qualità del materiale e l’utilizzo di tessuti sostenibili, come spiegano le etichette e la scritta all’interno della tasca.Sempre molto apprezzata la possibilità di regolare il fondo gamba con la pratica zip e e le protezioni contro accidentali tagli di lamine o rocce taglienti.Regolazione e comfortI pantaloni Ternua Race Pant offrono un sistema di regolazione in vita tramite un pratico elastico. La coulisse, in questo modo, permette di aggiustare bene la vestibilità.Fin dal primo utilizzo si percepisce un’elevata sensazione di comfort. La morbidezza del tessuto e la sua elasticità donano una grande libertà di movimento.La pratica coulisseTascheI Ternua Race Pant hanno solo due tasche, a mio avviso un po' poco per un utilizzo escursionistico. Personalmente ho sentito la mancanza di una tasca posteriore dove infilare una bandana o il portagoglio. Risultano però molto capienti e facilmente chiudibili con una pratica e sicura zip YKK e un cursore facilmente prendibile.Termicità e impermeabilitàHo provato i Ternua Race Pant sia con temperature miti che in condizioni più fresche e ventose, in un range tra i 5 e i 20 gradi circa, e in queste condizioni mi hanno sempre restituito un’ottima sensazione di giusta termoregolazione. Durante un’escursione più fredda, con folate di vento medio-forti, ho potuto verificare come i pantaloni proteggano bene dal fresco tipico delle mezze stagioni.Non sono quindi pantaloni da basse quote o da giornate calde. La grammatura del tessuto si fa sentire quando le temperature salgono oltre i 20°, soprattutto se si è sotto sforzo. Infine, per quanto riguarda l'idrorepellenza, ho potuto verificare la tenuta dei Ternua Race Pant, che mi hanno protetto senza problemi dall’abbondante rugiada presente sull'erba.ProtezionePunto forte è la resistenza all’abrasione. Tutto il pantalone è solido e protegge benissimo le gambe e le ginocchia da strusciate di ogni tipo.Durante il test, ho incontrato spesso tratti con rocce e una fitta vegetazione di sottobosco, ma i pantaloni hanno sempre resistito molto bene e soprattutto&nbsp; senza riportare nessun apparente segno di usura.Altra caratteristica interessante è la possibilità di regolare il fondo gamba con una pratica e resistente zip. In questo modo il pantalone fa ottima presa sullo scarpone e resta ben saldo evitando fastidiosi sbuffi e l’accidentale ingresso di sassolini o detriti nella pedula.Gli inserti anti-abrasione sul fondo dei pantaloniSostenibilitàTernua si distingue per il suo forte impegno verso la sostenibilità, una testimonianza di valore anche per questo e altri prodotti della sua gamma. Un aspetto rilevante è il loro coinvolgimento nel progetto Redcycle, che si focalizza sulla raccolta e il riciclo di reti da pesca dismesse, trasformandole in capi sostenibili di alta qualità.Ma non finisce qui: i tessuti utilizzati sono certificati Bluesign, a garantire il rispetto dell'ambiente. E non dimentichiamo che il trattamento idrorepellente adottato è altrettanto ecologico, garantendo l'assenza di sostanze tossiche. Questo complesso approccio alla sostenibilità rende Ternua un punto di riferimento nel settore, offrendo prodotti che fondono etica ed eccellenza.La certificazione di sostenibilitàVestibilità dei Ternua RaceSono alto 1,87 cm per 80 Kg e ho testato i pantaloni nella taglia L, cosa abbastanza strana per me perchè di solito utilizzo la M di altri brand.I Ternua Race Pant mi calzavano perfettamente, il che mi porta a pensare che la vestibilità sia abbastanza stretta o comunque molto “fitting”.Consigliati perConsiglio i Ternua Race Pant per una vasta gamma di attività all'aria aperta nelle mezze stagioni e con temperature fresche. In particolare li ritengo adatti ad escursionismo estivo sopra i 2.000 metri, alpinismo nelle mezze stagioni e anche allo scialpinismo primaverile.La vestibilità ergonomicamente sagomata e la resistenza dei materiali rendono i Ternua Race Pant un'ottima scelta per chi cerca la flessibilità e la robustezza necessarie per affrontare giornate a contatto con rocce, sentieri in quota e perchè no, lamine di sci.[prezzo-link prezzo=""170""]"
17419,"Ternua Kligger Hard Vest M","PremessaTernua Kligger Hard Vest M Jacket è un gilet tecnico pensato per il trekking e hiking in montagna, caratterizzato dal peso ridotto e dalla traspirabilità.Grazie al morbido ma resistente tessuto Stormfleece Pro, offre un’eccezionale vestibilità donando allo stesso tempo comfort e protezione dal vento.Caratteristiche tecniche del Ternua Kligger Hard Vest M JacketMateriale: 88% poliestere 12% elastanTecnologia: Stormfleece ProTraspirante, idrorepellente e antiventoElastici alle manicheColletto rialzato2 tasche anteriori con cernieraRealizzato con bottiglie di plastica riciclate post-consumoPeso: 255 gr dichiaratiPaese produttore: Vietnam[link-produttore link=""https://www.ternua.com/com/kligger-hard-vest-m-jacket-1601211-2463.html""]Modalità di testHo utilizzato il Ternua Kligger Hard Vest Jacket per diversi trekking in giornata anche in alta quota, indossandolo come secondo strato e portando uno zaino sulle spalle.Le escursioni sono state effettuate sempre con il bel tempo e con temperature tra +5 e i 15°C nel periodo aprile/luglio 2023.La prova sul campo del Ternua Kligger Hard Vest M JacketPrime impressioniIl Ternua Kligger Hard Vest M Jacket è un gilet molto versatile, morbido e confortevole.Le caratteristiche di leggerezza (255 gr dichiarati – 214 gr pesato) e comprimibilità ne fanno un indumento facilmente trasportabile anche nello zaino.Il gilet ha una vestibilità tecnica che permette una buona “aderenza” al corpo. Grazie al tessuto elastico Stormfleece Pro rimane comodo da indossare mantenendo in modo ottimale il calore del corpo all’interno del gilet.Gli elastici inseriti intorno alle maniche aiutano a non far fuoriuscire il calore accumulato nel busto senza stringere o impedire i movimenti delle braccia.Il tessuto elastico Stormfleece Pro del Ternua Kligger Hard Vest.Gli elastici impediscono al calore accumulato di uscire.Design e funzionalitàHo molto gradito la cura nei dettagli che Ternua ha messo in questo prodotto. La cerniera principale del gilet è del tipo a “maglia grande” che ne rende comoda e rapida la chiusura/apertura anche con una sola mano.Le cerniere delle tasche sono invece di tipo “a scomparsa” e una volta chiuse, rendono il tessuto un pezzo unico, piacevole da vedere ma anche comodo e antivento.Tutte le cerniere sono poi dotate di “laccetto” per poter essere manovrate facilmente anche indossando i guanti.Le cerniere a scomparsa del Ternua Kligger Hard Vest.È possibile stringere il gilet in vita con la clip con cordino presente nella parte bassa del gilet.Il colletto alto del gilet permette di riparare bene il collo dal vento. Inoltre, a protezione del mento, nella parte superiore del colletto, troviamo l’inserto di copertura della cerniera quando completamente chiusa.Il cordino per stringere il gilet in vita.L'inserto che protegge il mento dalla cerniera.Protezione dal vento e dalle abrasioni del Ternua Kligger Hard VestQuesto tessuto Stormfleece Pro è molto morbido ed elastico, restituisce una buona protezione contro il vento e al tempo stesso aiuta a regolare la temperatura corporea permettendo l’espulsione del sudore.Infine, l'asciugatura è molto rapida, se lasciato pochi minuti all’aria e/o al sole, il gilet asciuga dal sudore molto velocemente.Il tessuto è anche idrorepellente grazie al trattamento DWR senza PFC. Da un test effettuato non posso dire che l'idrorepellenza sia eccezionale: le gocce dopo pochi minuti tendono ad essere assorbite dal tessuto. Tuttavia non ritengo sia un gilet come questo a dover riparare dalla pioggia.prova di impermeabilitàLa maniacale cura dei dettagli rende molto piacevole indossare questo prodotto: due inserti di tessuto elastico e resistente nella parte superiore frontale, permettono l’uso confortevole anche portando per tante ore uno zaino sopra al gilet permettendone una ridotta abrasione dallo sfregamento.SostenibilitàTernua, fin dai suoi esordi negli anni Novanta, dichiara di impegnarsi nella produzione sostenibile di capi funzionali e resistenti. Anche il gilet Ternua Kliggert Hard Vest è stato realizzato con materiali riciclati come reti da pesca e bottiglie di plastica.Il tessuto è approvato Bluesign, ossia certificato come prodotto in modo sostenibile e rispettoso delle condizioni di lavoro. Infine, il trattamento idroreppellente è sostenibile e privo di PFC.VestibilitàSono alto 170 cm e di corporatura normale, ho provato la taglia M che veste bene. Consiglio dunque di prendere il capo della propria taglia.Consigliato perA mio parere il Ternua Kligger Hard Vest M Jacket è un gilet polifunzionale che non dovrebbe mancare nello zaino di ogni escursionista, pensato e realizzato per proteggere dal vento e tenere caldo il busto con un comfort e vestibilità eccezionali.Sia che si affrontino trekking d’alta quota o una semplice passeggiata, lo trovo indicato a chi vuole una buona dose di comfort associata ad una buona protezione, traspirabilità e, da non dimenticare, ad un peso e comprimibilità che ne permetta un facile stivaggio nello zaino.Ottimo sia in estate sia nelle mezze stagioni.[prezzo-link link=""https://mountainreview.it/vai/ternua-kligger-hard-vest/""]"
17473,"Sea to Summit Spark SpIII","PremessaIl Sea To Summit Spark SpIII è un sacco a pelo in piuma ad alte prestazioni, pensato per le uscite in montagna che vanno dalla primavera all’autunno. Super compatto e leggero, entra facilmente nello zaino e occupa pochissimo spazio, pur assicurando una termicità elevata.Tutti i sacchi a pelo della serie Spark™ sono progettati per tenere più caldo possibile, riducendo al minimo peso e dimensioni, per questo sono ideali per l’alpinismo o le gare in montagna, dove ogni singolo grammo fa la differenza.Caratteristiche tecniche del Sea to Summit Spark SpIIIIl sacco a pelo Spark SPIII è realizzato con materiali di qualità estremamente performanti. L’imbottitura è in piuma d'oca pregiata certificata da Responsible Down Standard (RDS 850+) ed i tessuti sono realizzati in Nylon ultraleggeri (Nylon 10D esternamente e fodera in 7D), per un peso ridotto e molto comprimibili.Il trattamento Ultra-Dry Down protegge la piuma dall'umidità esterna e dalla condensa interna per massimizzare le capacità termiche.Forma: mummia sagomataPeso: 665 gTemperatura: comfort ♀ -2° / ♂ -8°, estrema: -26°Dimensioni aperto: 190x60x9 cmDimensioni compresso: 15x26 cmImbottitura: Piumino RDS 850+ Loft Premium Goose ULTRA-DRY Down ™Zip: YKKPaese produttore: Cina[link-produttore link=""https://seatosummit.fr/it/sacchi-a-pelo-in-piuma/588-478-spark-spiii.html#/93-dimensione-regular_left_zip""]Modalità di testHo testato il sacco a pelo Sea to Summit Spark SpIII da inizio estate 2023 fino ad ottobre, in diverse condizioni e altitudini.Ho potuto provarlo sia all’interno di una tenda che bivaccando all’aperto in montagna, a quote che andavano dai 1300 ai 2500 metri. La temperatura variava dai 12° delle notti più calde, fino a -1° delle notti fredde del mese di ottobre.La prova sul campo del Sea to Summit Spark SpIIIPrime impressioniLa prima impressione che ho avuto è che avrei sofferto un po’ il freddo visto la leggerezza e compattezza di questo sacco a pelo. Impressione che è stata smentita durante il primo utilizzo.Infatti, una volta estratto il sacco a pelo dalla sacca di compressione, le piume tendono a gonfiarsi e a sprigionare tutto il calore ed il comfort che solo i sacchi a pelo in piuma d’oca riescono a dare.Dimensioni e peso del Sea to Summit Spark SpIIIIl Sea to Summit Spark SpIII, una volta richiuso all’interno della sacca di compressione in dotazione, risulta davvero piccolo e compatto, molto comodo da portare in giro, occupando poco spazio all’interno dello zaino.La comprimibilità di questo sacco a pelo è impressionante: risulta estremamente piccolo e compatto quando è nella sacca di compressione, ma si espande notevolmente una volta aperto, poiché le piume riprendono il loro volume.L'elevata comprimibilità del Sea to Summit Spark SpIII.Altra caratteristica fondamentale è il peso: 665 g, uno dei più leggeri sul mercato a parità di calore, praticamente non ci si accorge quasi di averlo.Isolamento termicoIn estate le temperature erano piuttosto alte e faticavano a scendere sotto i 5° anche a quote di 2500 metri. In questi test la sensazione che ho avuto è sempre stata di caldo, pur essendo io particolarmente freddolosa la notte. Durante le notti passate all’aperto, anche piuttosto ventilate, il calore rimaneva ben all’interno del sacco a pelo, costringendomi a spogliarmi.In ottobre la temperatura oscillava tra i 4° e -1°. Durante queste notti, passate all’aperto, ho chiuso il più possibile il sacco a pelo per evitare ogni possibile entrata di aria fredda. La sensazione termica è stata molto positiva, non avevo caldo ma non avevo nemmeno freddo, tranne una notte in cui ho dormito all’aperto senza materassino e percepivo il freddo provenire dal terreno.Utilizzandolo con un materassino isolato invece ho dormito in modo molto più confortevole e con un netto miglioramento termico. La cosa fondamentale era chiudere completamente il cappuccio, in quanto questo è l’unico punto di possibile entrata di aria fredda.Le notti non erano particolarmente umide, non ho potuto testarlo con pioggia o umidità elevata. L’azienda dichiara un trattamento idrorepellente Ultra-Dry Down™ che protegge il piumino dall’umidità esterna e dalla condensa all’interno del sacco a pelo.I laccetti per chiudere il cappuccio ed il collo.Un dettaglio molto importante sono i laccetti presenti attorno al cappuccio ed all’altezza del collo, che permettono, tirandoli, di chiudere completamente il perimetro del sacco a pelo attorno al proprio volto, lasciando solo il naso fuori.A livello di termicità è molto importante, perché l’aria fredda non può entrare ed il calore viene mantenuto dalla testa ai piedi.Una volta chiuso completamente il cappuccio, ho trovato un po’ di difficoltà nel rilasciare i laccetti per riaprirlo. Ho dovuto giocarci un po’ prima di riuscire effettivamente ad allentare i lacci.Laccetti difficili da rilasciare.Comfort e funzionalitàIl Sea to Summit Spark SpIII risulta morbido e avvolgente, grazie alle pregiate piume che una volta gonfiate, offrono morbidezza e calore.Personalmente, ritengo che il comfort dato da un sacco a pelo in piuma d’oca sia non paragonabile ad un sacco a pelo con imbottitura sintetica. In questo articolo potete trovare le altre differenze tra le due imbottiture. La forma a mummia è sagomata adeguatamente per potersi muovere all’interno del sacco a pelo ed è più larga all’altezza dei piedi, per non comprimerli durante la notte.Col mio vecchio sacco a pelo, dormendo sul fianco rannicchiata con le ginocchia, facevo parecchia fatica a muovermi e mi sentivo compressa all’interno, sensazione che non ho assolutamente avuto con lo Spark SpIII. Questo sacco permette un’ottima libertà di movimento, caratteristica per me fondamentale.L’apertura e la chiusura avvengono tramite le zip laterali YKK, con 2 cursori per creare, in caso di necessità, delle prese d’aria. Lungo la cerniera è presente un piccolo paravento imbottito, per bloccare l’aria che potrebbe penetrare dalla zip.Responsabilità verso gli animaliTutti i sacchi a pelo Sea to Summit sono certificati “Responsible Down Standard“, che assicura che piumino e piume derivano da allevamenti responsabili che rispettano il benessere animale.Consigliato perConsiglio il sacco a pelo Sea to Summit Spark SpIII a tutti coloro che sono alla ricerca di un sacco a pelo caldo e confortevole, ma allo stesso tempo compatto e leggero, da usare da aprile a ottobre inoltrato.Ottimo per trekking prolungati, alpinismo e cicloturismo con temperature fino a zero gradi, usato in tenda, in bivacco o in luoghi dove l'umidità non rappresenta un grosso problema per l'imbottitura in piuma, comunque dotata di trattamento idrorepellente.Prezzo: 499,95 €"
17530,"Rab Latok 20L","PremessaLo zaino Rab Latok 20L Mountain Pack è stato studiato per avventure verticali, che siano su roccia o in alta montagna, quando si ha bisogno di essenzialità, robustezza, e leggerezza. Un bell'esempio di come dovrebbe essere costruito e pensato un prodotto della categoria fast &amp; light.Caratteristiche tecniche del Rab Latok 20LVolume: 20 LitriPeso: 0.48 KgDimensioni: 61 x 28 x 22cmSistema schienale X-Shield2 porta picche2 daisy chain sul retroPorta cordaSpallacci in Mono Mesh con due porta materiali frontaliMateriale Cordura con Spectra RipstopCintura leggera e rimovibileTasca lateralePaese produttore: Vietnam[link-produttore link=""https://rab.equipment/eu/rab-latok-20l-mountain-pack""]La fibra Spectra viene dichiarata come 15 volte più forte dell’acciaio per rapporto forza/peso. Viene intrecciata con il nylon Cordura per creare un materiale molto resistente alle abrasioni.Modalità di testLo zaino Rab Latok 20L Mountain Pack è stato testato in più uscite di alpinismo in alta montagna, su ghiacciaio e terreni misti (neve/ghiaccio/roccia).Il meteo è stato tendenzialmente sempre buono, con temperature molto variabili.La prova sul campo del Rab Latok 20LPrime impressioniIl Rab Latok 20L Mountain Pack, è composto da uno scomparto principale di 20 litri di volume con una piccola tasca interna, una tasca laterale esterna, e due portaoggetti sugli spallacci frontali.Lo scomparto principale è apribile facilmente e velocemente dall’alto. La tasca laterale ha una zip vicina allo schienale, che quindi la rende accessibile anche con lo zaino addosso, senza bisogno di toglierlo.La tasca laterale del Rab Latok 20L Mountain Pack.I due portaoggetti frontali sono abbastanza capienti per portare piccoli oggetti come barrette, gel, cellulare, e simili.Gli spallacci in Mono Mesh sono molto sottili e traspiranti, e hanno una chiara ispirazione agli spallacci degli zaini da trail. Presentano una chiusura tramite due elastici e diversi anelli per poter rendere lo zaino il più possibile aderente e fermo.La cintura è molto fine e leggera, con un sistema per aprirla e chiuderla velocemente. È anche rimovibile, nel caso in cui si voglia guadagnare un altro po' di peso.La cintura fine e leggera.I porta oggetti frontali dello zaino.Sul retro dello zaino sono presenti due piccole daisy chain verticali con due anelli in basso che possono essere utilizzati per portare due piccozze. Queste vengono poi facilmente bloccate tramite due elastici sulla daisy chain stessa.Il sistema di fissaggio della piccozza sul fondo dello zaino.Il laccio superiore per fermare il manico.Lateralmente sono presenti due porta materiali morbidi, mentre nella parte alta dello zaino è possibile fissare la corda.Non è presente un porta casco dedicato, così come non è presente nessun sistema che permetta di tenere ferma lateralmente la corda, che quindi può tendere a muoversi molto durante gli avvicinamenti.Il sistema X-Shield, brevettato da Rab, consente di avere uno schienale leggero e traspirante, ma allo stesso tempo molto aderente alla schiena, con il giusto supporto per qualsiasi materiale si stia portando, anche quelli più pesanti.Caricamento del materialeCon un volume di 20 litri, lo scomparto principale è più che adeguato per una qualsiasi ascensione in giornata a prescindere dalla quantità di materiale che ci si deve portare dietro.Sono riuscito a farci entrare un set completo di friend, un imbrago di quelli non leggerissimi, moschettoni e fettucce, un set di rinvii alpinistici, ramponi, ulteriore abbigliamento come guanti, piumino leggero, guscio, e anche il sacco lenzuolo (utilizzato in rifugio).All’interno di questo scomparto c’è anche una tasca interna abbastanza capiente per chiavi, documenti, e altri oggetti a cui non è necessario accedere troppo velocemente.Il materiale in fibra mista Spectra/Cordura risulta molto resistente anche quando si vanno a portare oggetti più pesanti, o comunque spigolosi come, appunto, ramponi o friend.La tasca laterale esterna può essere usata per oggetti che non abbiano un grande spessore, come ad esempio il cellulare o una mappa.Le due tasche frontali sono molto comode per avere sotto mano barrette o gel, così come, se si preferisce, il cellulare, che comunque, essendo a contatto con il torace, anche nel caso di temperature più rigide, riesce a mantenersi a una temperatura adeguata.Gli spallacci hanno una forma derivata dagli zaini da trailI due porta piccozze sono molto leggeri ma mantengono le piccozze ben salde allo zaino.Il sistema per portare la corda nella parte superiore dello zaino mantiene anche lo scomparto principale ben compatto, anche se ho trovato che la mancanza di un sistema che tenga ferma la corda ai due lati sia un limite piuttosto evidente. Essendo lo zaino molto compatto e leggero, la corda può muoversi molto avanti e indietro se si cammina molto.Comfort e stabilità del Rab Latok 20L Mountain PackAd una prima occhiata il Rab Latok 20L Mountain Pack sembra non abbia struttura, e sembra molto più simile a uno zaino da trail running che ad uno di alpinismo. Ma appena lo si mette sulla schiena si percepisce lo studio che è stato fatto per renderlo leggero ma robusto, con i giusti punti di chiusura e un supporto che stupisce subito.Gli spallacci sono molto traspiranti e fini come spessore, ma fasciano il giusto, e la chiusura con gli elastici sul torace permette di far aderire lo zaino perfettamente al proprio corpo. La cintura, seppur fine anch’essa, consente di tenere ben saldo lo zaino senza ingombro sulla pancia.Ma forse la cosa che più stupisce è lo schienale: a toccarlo sembra morbidissimo (ed in effetti lo è) e non dà la sensazione di riuscire a supportare il peso del materiale sulla schiena, mentre, una volta addosso, oltre a seguire perfettamente la forma della schiena, risulta essere il giusto compromesso tra leggerezza e supporto.lo schienale dello zainoIn azione ""orizzontale""Durante avvicinamenti di ore, così come di rientri altrettanto lunghi, il Rab Latok 20L Mountain Pack mi ha impressionato per il comfort. Una volta trovata la propria configurazione per averlo ben saldo sulla schiena, è praticamente impossibile che lo zaino si muova, anche se pieno di materiale.Non ho mai dovuto sistemare spallacci o cintura nel corso delle giornate. La costruzione e i vari punti di contatto ti avvolgono senza lasciare spazi vuoti tra te e lo zaino, e questo, anche dopo diverse ore, risulta una comodità incredibile.Sembra davvero di avere uno zaino da trail running, ma più capiente e robusto.In azione ""verticale""In tutta sincerità, ad un certo punto delle giornate, mi sono ritrovato a dimenticarmi di avere uno zaino addosso. E questo è successo anche nel caso in cui tenevo parte del materiale nello zaino, così come svariati metri di corda al suo interno.Schienale e spallacci sottili e morbidi lo rendono quasi impercettibile durante l’attività di arrampicata/alpinismo.Durabilità dei materiali del Rab Latok 20LMi è capitato di strusciare qualche volta con lo zaino su rocce o ghiaccio, e ad occhio nudo non è visibile nessun segno di alcun tipo. Allo stesso modo, anche friend e ramponi, tenuti all’interno, non hanno minimamente segnato il materiale di cui è fatto il Rab Latok 20L.Sembra proprio che questo Spectre possa resistere (quasi) a tutto.Consigliato perLo zaino Rab Latok 20L Mountain Pack è perfetto per ascensioni alpinistiche in modalità fast &amp; light. Ideale su qualsiasi tipo di terreno, dalla roccia all'alta montagna, quando bisogna portare con sé l'essenziale in quanto a materiali.Pur se molto leggero, la costruzione lo rende ottimo anche se si devono fare lunghi avvicinamenti.Non adatto, visto il volume contenuto, nel caso in cui si debba bivaccare e quindi sia necessario portare più indumenti pesanti o addirittura un sacco a pelo. Per questo meglio rivolgersi alle versioni del Latok da 28 e 38 litri.[prezzo-link link=""https://mountainreview.it/vai/rab-latok-20l/""]"
17571,"Ferrino Rift 2","La Ferrino Rift 2 è una tenda tre stagioni leggera progettata per due persone, perfetta per escursioni estive e avventure all'aperto in condizioni climatiche miti. La sua struttura in duralluminio e il doppio ingresso con abside offrono praticità e abitabilità durante le notti in campeggio.È una tenda progettata dalla casa torinese per avventure in montagna e camping nella bella stagione, versatile grazie al peso ridotto, caratteristica che la rende adatta ad ogni tipo di escursione: dal trekking in zone calde e asciutte al backpacking in treno fino al cicloturismo.Caratteristiche tecniche della Ferrino Rift 2Peso: 2,0 kgVolume: 1,5 m3Dimensioni da chiusa: 40×18 cm circaStruttura: a cupolaMateriali: doppio tetto poliestere Honey 70D, 75 g/m2, spalmatura poliuretanica termoisolante, impermeabilità 2.000 mm., idrorepellente | Interno zanzariera | pavimento poliestere 70D, 85 g/m2, spalmatura poliuretanica termoisolante, impermeabilità 2.500 mm., idrorepellentePaleria: in lega di alluminio temperato 7001 T6 con caratteristiche di leggerezza, resistenza ed elasticità[link-produttore link=""https://www.ferrino.it/shop-it/attrezzatura/tende/3-stagioni/91050nbb-tenda-rift-2.html""]Modalità di testHo testato la tenda Ferrino Rift 2 in diverse escursioni in montagna nel Parco dello Stelvio e per camping in estate in Toscana, affrontando diverse situazioni tra cui piogge mattutine e temperature calde.I due ambienti hanno permesso di provarla in condizioni estive con insetti e temperature alte, nonché  con temperature decisamente più basse di notte, quindi con un intervallo tra 32 e 8 gradi.Oltre al caldo estremo, non è mancata la pioggia mattutina per testare l'impermeabilità della tenda.La prova sul campo della Ferrino Rift 2Peso e ingombroLa tenda Ferrino Rift 2 si è dimostrata molto leggera e facile da trasportare. La sua compattezza ha permesso di inserirla senza problemi all'interno del mio zaino, insieme al resto dei materiali essenziali per il campeggio.Dimensioni della sacca e della paleria a confronto con un metroLa paleria è molto leggera, quindi se si è in due persone si può separare per distribuire il peso e soprattutto l’ingombro. La sacca della tenda comunque permette una buona compressione con le apposite cinghie.Picchetti in alluminioPali in duralluminio precollegatiMontaggio e smontaggioIl montaggio della tenda è stato molto rapido grazie al sistema di paleria precollegata e ai colori differenziati per facilitare il montaggio. La zanzariera si monta in un attimo, e in seguito viene messa la cupola.Interno zanzanieraIl tempo di montaggio - effettuato da sola - è stato meno di 10 minuti. Lo smontaggio è stato ancora più semplice e veloce, richiedendo meno di 5 minuti.Il montaggio è intuitivo e comunque le istruzioni sono comodamente stampate sull'etichetta della sacca.Istruzioni sull'etichetta della borsa porta-tendaAbitabilità della Ferrino Rift 2Innanzitutto la tenda ha ben due ingressi, cosa molto comoda per entrare e uscire liberamente e per l’organizzazione degli effetti personali. La tenda è giusta per due persone di corporatura media, ma potrebbe risultare un po' stretta per persone di stazza e altezza più importante. Ci sono due absidi esterni che offrono spazio per riporre scarpe e zaini su entrambi i lati, contribuendo a mantenere l'interno della tenda ordinato.Spazio interno per due sacchi a pelo, materassino e piccoli effetti personaliAbside spaziosoIl sistema areazione “camera air” con ampia zanzariera protegge efficacemente contro gli insetti. Contro il caldo vi sono cuffie di ventilazione che permettono di avere una buona circolazione d'aria durante le notti più calde, pur lasciando all’esterno gli insetti.Gancio per tenere la zanzariera apertaMolto belli alcuni dettagli interni come le tasche porta oggetti, aperture “cuffie” per la ventilazione e il gancio centrale per la luce notturna. Questa tenda ha tutto l’essenziale: mancherebbero solo delle finestre per vedere all’esterno.Tasche interneGancio centraleProtezione da vento e pioggiaLa tenda ha resistito bene a piogge leggere e ho verificato che l'interno sia rimasto asciutto. Tuttavia, a causa dei materiali leggeri, non la consiglierei per condizioni avverse con rischio di piogge intense o neve. Telo dalla buona impermeabilità: dopo la pioggia mattutina è subito asciuttoTenda chiusa con cuciture nastrate per garantire la totale impermeabilitàConsigliata perIn conclusione, credo che la Ferrino Rift 2 sia una soluzione ideale per escursioni estive, trekking e camping in condizioni climatiche temperate. La sua leggerezza e compattezza la rendono perfetta per traversate e viaggi di più giorni, da aprile a ottobre a seconda delle quote e del clima. Leggera anche nel prezzo, può essere un po' stretta per persone di corporatura grande e non è consigliabile per utilizzo con maltempo serio.[prezzo-link prezzo=""289""]"
17608,"Vaude Ahead 48+","PremessaIl Vaude Ahead 48+ è uno zaino da escursionismo ultraleggero dalla grande capienza, adatto sia a trekking rapidi che a lunghe camminate.Le sue caratteristiche costruttive lo rendono particolarmente confortevole per la schiena oltre che molto stabile e comodo sulle spalle, permettendo di indossarlo indistintamente su sentieri o pietraie.Caratteristiche tecniche del Vaude Ahead 48+Peso: 1340 grDimensioni: 70x33x29cmTessuto principale: 100% Poliammide; 70D/faccia rivestita in silicone/retro rivestito in PUSecondo tessuto: 100% poliestere (riciclato); Rivestito in poliuretano 300D 1500 mm 100% poliestere riciclatoFodera - parte anteriore: 100% poliestere (riciclato)Rivestimento: 100% poliuretanoTessuto: 150D/PUSistema di sospensione: Tergolight Comfort SpaceSpallacci: ErgoshapeScomparto interno per la sacca idricaTasche: 2 laterali, 1 sullo spallaccio dx, 1 sulla fascia ventrale, 1 ampia tasca frontalePatella rimovibile e utilizzabile come marsupioPaese produttore: Vietnam[link-produttore link=""https://www.vaude.com/at/en/45165-ahead-48-backpacking-backpack.html#?colour=1882&amp;size=13424""]Modalità di testHo utilizzato lo zaino Vaude Ahead 48+ in questa estate 2023 sia per rapide camminate con dislivelli contenuti sia per trekking più impegnativi con tutto l’equipaggiamento necessario per bivaccare in tenda.La maggior parte delle escursioni sono state fatte in solitaria e a scopo fotografico, trasportando così anche treppiedi, macchina fotografica, filtri e obiettivi. Il massimo peso totale riscontrato è stato di 11,2 kg.L’ho utilizzato sia durante giornate particolarmente afose che nottate fresche con il vento forte, bagnandolo anche sotto una pioggia leggera di alcuni minuti.La prova sul campo del Vaude Ahead 48+Comfort e regolazioniIl primo impatto con il Vaude Ahead 48+ è decisamente positivo. Alla vista e al tatto, lo zaino presenta materiali di pregio. Colpiscono il peso davvero ridotto, gli spallacci ergonomici, lo schienale facilmente regolabile in altezza per mezzo di una fettuccia e la fascia ventrale.Spallacci, schienale e fascia hanno una bella struttura a nido d’ape molto imbottita a tutto vantaggio della comodità.Lo schienale può essere regolato facilmente tirando la cinghia arancione fino a impostare l’altezza corretta. Lo spazio presente nella parte lombare permette alla colonna vertebrale di “incastrarsi” alla perfezione e alleviare il senso di oppressione sulla schiena.Gli spallacci Ergoshape lasciano piena libertà di movimento alle braccia in ogni direzione.Stabilità e traspirazione sul dorsoL’intero sistema di sospensione Tergolight del Vaude Ahead 48+ funziona davvero molto bene. Mentre lo schienale appoggia sulla schiena si ha la sensazione che il carico venga ammortizzato. Ho trovato questa sensazione decisamente piacevole e rilassante per la schiena e le spalle.Il tensionamento del carico viene eseguito tramite le cinghie sulla sommità degli spallacci e sopra le tasche laterali. Queste ultime sono molto utili anche per supportare oggetti più alti e ingombranti come il mio treppiede fotografico.Un’ulteriore cinghia sotto la patella permette di tensionare il carico anche dall’alto e la fibbia (in questo caso rossa) è staccabile per poter essere utilizzata in sostituzione di una eventuale fibbia rotta.Grazie allo schienale ergonomico e ai sistemi di sospensione e di tensionamento iI Vaude Ahead 48+ si dimostra ben stabile sulla schiena a tutto vantaggio della sicurezza di marcia anche su terreni impervi e pietraie, in salita e discesa.La traspirazione è favorita dal fatto che le imbottiture a nido d’ape sulla schiena sono generose e formano due binari ai lati della colonna vertebrale diminuendo la superficie di contatto.Tuttavia, un certo grado di contatto è necessario. Per massimizzarlo, e quindi migliorare la traspirazione, è fondamentale regolare con cura l'altezza dello schienale e la tensione degli spallacci.Tasche e scompartimenti del Vaude Ahead 48+L’accesso al sacco principale del Vaude Ahead 48+ è ampio e permette di infilare facilmente all’interno tutto il materiale. In alto è chiuso da un elastico con fibbia a molla e una cinghia di tensionamento, mentre all’interno troviamo lo scompartimento per la sacca idrica, con l’uscita del tubo presso la spalla sinistra.Regolando le fibbie della patella possono essere guadagnati ulteriori 8 litri di capacità.La mancanza di una apertura frontale o laterale si fa sentire tutte le volte che si deve accedere al materiale contenuto nella parte bassa dello zaino, per cui va fatta particolare attenzione all’ordine di carico dei materiali.L'accesso allo scompartimento principale del Vaude Ahead 48+.Le tasche presenti sulla fascia ventrale e sullo spallaccio destro sono piuttosto piccole: sullo spallaccio possono starci comodamente delle chiavi o una piccola frontale, mentre in quella della fascia ventrale possono starci fazzoletti o batterie di ricambio, ma non uno smartphone.La tasca della fascia ventrale del Vaude Ahead 48+.La piccola tasca sullo spallaccio destro.Le tasche elastiche laterali del Vaude Ahead 48+ sono capienti e possono contenere sia oggetti alti e ingombranti, come un treppiedi fotografico, sia più convenzionali come una borraccia. Nella stessa tasca sono riuscito a far stare senza troppi problemi una borraccia da mezzo litro, un thermos da 750ml e una crema solare.Queste tasche hanno anche un’apertura laterale verso chi indossa il Vaude Ahead 48+ che dovrebbe facilitare l’accesso al loro contenuto. Questo può essere un problema se si pensa di inserirvi oggetti più piccoli (come appunto la crema solare) che potrebbero scivolarvi fuori.In questo caso sono risultate molto utili le cinghie di compressione presenti anche all’interno delle tasche per tenere saldo il contenuto, ma ovviamente diventa poi impossibile accedervi se non togliendo lo zaino.I bastoncini si possono legare in due modi: sia frontalmente allo spallaccio, sia sul dorso dello zaino tramite delle fibbie con elastico. Se fissati frontalmente la punta dei bastoncini si potrà poi infilare nella maniglia nella parte sottostante dello zaino.Bastoncini attaccati allo spallaccio.Bastoncini attaccati alla Daisy-chain.Sul dorso dello zaino sono presenti due strisce daisy-chain con diverse asole a cui appendere oltre ai bastoncini anche altra attrezzatura come un caschetto o una semplice tazza. In tutto lo zaino non sono presenti passanti dove far passare altre cinghie per cui non è possibile fissare altro materiale sotto o sopra come si fa di solito con la tenda, il materassino o il casco. L’unica possibilità pertanto è sfruttare al massimo le due daisy-chain.Sul dorso del Vaude Ahead 48+ c’è un ampio scomparto esterno traforato ed elasticizzato richiudibile con una fibbia. Questo scompartimento risulta utile per trasportare abbigliamento sudato, un caschetto o, come nel mio caso, la tenda bagnata prima di ripiegarla nella sua sacca.Una delle cose che mi ha più incuriosito di questo zaino è senza dubbio la patella staccabile. Sganciando due piccole fibbie è infatti possibile staccare il “cappuccio” dello zaino, risvoltarlo e trasformarlo in un marsupio con due comode tasche.La patella dello zaino trasformabile in marsupioInizialmente sembrava una cosa un po’ fine a sé stessa, ma utilizzando lo zaino mi sono reso conto che diventa molto utile.Il Vaude Ahead 48+ è uno zaino fatto per essere riempito di materiale e pertanto se ci si deve allontanare dalla tenda di poche centinaia di metri diventa fastidioso portarsi tutto con sé.Impermeabilità del Vaude Ahead 48+Il Vaude Ahead 48+ non è impermeabile, ma idrorepellente: utilizzato in un tardo pomeriggio sotto una lieve pioggerellina, non ha dato problemi. Se avessi avuto un copri zaino impermeabile con me, mi sarei sentito però più sicuro. Occorre acquistarlo separatamente.La resistenza all’acqua è data dalla finitura ecologia Eco Finish applicata ai tessuti che non contiene PFC.SostenibilitàVaude è un’azienda conosciuta per la qualità dei suoi prodotti e all’attenzione alla sostenibilità dei materiali utilizzati.Il Vaude Ahead 48+ non è un’eccezione a questa politica: le emissioni di CO2 nella realizzazione di questo prodotto sono ridotte fino al 50%. Questo grazie all'utilizzo di filamenti di PET riciclato e materiali a base di olio di ricino. Infine, la finitura idrorepellente non utilizza inoltre fluorocarburi (PFC).Tutte queste caratteristiche valgono le etichette Vaude Green Shape, Grüner Knopf, Fair Wear (per le condizioni di lavoro) e Myclimateneutral, e la certificazione internazionale Bluesign.Consigliato perDopo vari utilizzi reputo il Vaude Ahead 48+ uno zaino di qualità elevata, ottimo per trasportare carichi anche importanti. Lo consiglio a tutti coloro che intendano fare trekking brevi e di avvicinamento durante i quali non sia necessario accedere spesso al contenuto, ma anche per trekking lunghi di più giorni per via della capacità di carico e della comodità una volta indossato.Può essere anche un ottimo zaino per famiglie o gruppi di amici in cui una persona sola si carica l’attrezzatura pesante (tenda, sacchi a pelo, fornello) e si dividono cibo, magliette di ricambio e antivento negli zaini degli altri partecipanti in modo da averli rapidamente accessibili.Vista la particolare attenzione che Vaude dedica alla sostenibilità, lo consiglio anche a chi ha a cuore le tematiche ambientali.[prezzo-link prezzo=""230""]"
17657,"Aku Croda Dfs Gtx","PremessaAku Croda Dfs Gtx è uno scarpone semi ramponabile realizzato per l’alpinismo classico estivo e per i trekking impegnativi. Un piccolo condensato di tecnologie che ha permesso all’azienda di Montebelluna di creare un prodotto leggero e comodo ma al tempo stesso molto performante sia su roccia che su neve.Caratteristiche tecniche degli Aku Croda Dfs GtxTomaia: in fibra aramidica e struttura spider frameFodera: Gore-Tex performance comfortSuola: Vibram Croda LitebaseIntersuola: Double density puPlantare: Custom fit pro alumAllacciatura: Aku Dual Fit System (DFS)Ghettina copristringhe con zipPeso: 807 grammi nella taglia 45Paese produttore: Italia[link-produttore link=""https://www.aku.it/shop/mountaineering/croda-dfs-gtx-nero-arancio/""]Modalità di testHo testato gli Aku Croda Dfs Gtx questa primavera nei canali delle Orobie bergamasche, sulla roccia della Grignetta e del Badile e in un paio di salite ai satelliti del Monte Bianco.I test sono stati svolti quindi in un ampio range di temperature: da sotto lo zero nei canali di neve, a temperature quasi estive sulle vie di arrampicata classica.La prova sul campo degli Aku Croda Dfs GtxCome si presentanoAppena si calza il Croda Dfs Gtx sembra di indossare una scarpa da approach più che uno scarpone semi ramponabile. La larghezza e i volumi interni si avvicinano di più a La Sportiva che a Scarpa, quindi non adatto a chi ha piedi con la pianta larga.Il livello di comfort e la facilità di camminata sono davvero tra i punti di forza degli Aku Croda Dfs Gtx. Ciò è reso possibile da una ingegnosa soluzione caratteristica di molte calzature Aku: l’allacciatura Dual Fit System (DFS).Il doppio sistema di allacciatura permette una regolazione precisa a seconda del tipo di attività.Questo sistema di doppia allacciatura permette di stringere lo scarpone con una prima serie di stringhe per gli avvicinamenti e i tratti meno tecnici. Mentre quando si vogliono spingere al massimo le performance dello scarpone basta regolare la seconda stringa (quella bianche con blocco automatico poste sopra le normali stringhe) per avere il piede che diventa un tutt’uno con lo scarpone.Una soluzione che aiuta anche la circolazione nel piede nelle giornate più fredde.TomaiaLa tomaia in Kevlar, combinata con la sovrainiezione Spider Frame, garantisce allo scarpone una forte resistenza alle abrasioni mantenendo al tempo stesso un'ottima elasticità.A rendere impermeabile lo scarpone troviamo una fodera in Gore-Tex performance comfort ed una piccola ghettina che copre la parte inferiore delle stringhe. Questa soluzione, utilizzata ormai su quasi tutti gli scarponi di alta gamma, oltre ad evitare l’ingresso di neve e detriti nello scarpone, evita fastidiosi incastri delle stringhe sia su roccia sia quando indossiamo i ramponi. La ghettina degli Aku Croda Dfs Gtx evita pericolosi impigli tra i lacci e le asperità.Termicità degli Aku Croda Dfs GtxSicuramente gli Aku Croda Dfs Gtx non sono scarponi pensati per le cascate di ghiaccio o l’alta quota nei mesi più freddi, ma sono certamente delle ottime calzature tecniche per l’alpinismo nelle altre tre stagioni.Infatti, durante i test in primavera, ho passato giornate intere con gli scarponi nella neve anche con temperature ben sotto lo zero e non ho mai avuto freddo ai piedi. Quando invece le temperature iniziano a salire in modo deciso (sopra i 20° C), il piede inizia a sudare anche se non in maniera eccessiva.Se siete alla ricerca di uno scarpone per le temperature più fredde vi rimando alla recensione degli Aku Aurai Dfs Gtx.Comportamento in fase di arrampicataIl battistrada Vibram Croda Litebase mi ha davvero stupito. Per dirla in termini semplici: una colla. Ho utilizzato gli Aku Croda Dfs Gtx sia su itinerari di calcare che di granito, anche su difficoltà non proprio banali per degli scarponi e ne sono rimasto piacevolmente colpito. Come ho detto prima per la calzata, anche durante l’arrampicata sembra di indossare una scarpa da approach.Gli Aku Croda Dfs Gtx sono stati in grado dì offrirmi un ottimo supporto sui piccoli appoggi netti e allo stesso tempo una buona sensibilità sui passaggi più di spalmo.Per quanto riguarda la durata, verificherò nei prossimi mesi se queste ottime prestazioni rendano più breve la durata della vita del battistrada.Comportamento su neveQuesto scarpone, come tutti quelli della categoria semi ramponabili, non risulta essere eccessivamente rigido. Infatti, i terreni ideali per gli Aku Croda Dfs Gtx sono i canali di neve e gli avvicinamenti su ghiacciaio.Nei test, grazie all’inserto in carbonio nel sottopiede, le performance sono state buone anche sui tratti di misto o di ghiaccio più pendente. Una volta ramponata, la scarpa mantiene un’ottima mobilità della caviglia consentendo al piede di adeguarsi senza difficoltà all’inclinazione del terreno.La sensazione di stabilità è elevata, sia in salita che in discesa, garantendo un'andatura confortevole e sostenuta anche sui tratti misto roccia e neve.CalzataPer quanto riguarda il fit di questo scarpone mi sentirei di consigliarlo ad utilizzatori con la pianta del piede media o stretta. Come termine di paragone la calzata è una via di mezzo tra gli Aequilibrium di La Sportiva e i Ribelle di Scarpa.Per quanto riguarda invece la taglia, io utilizzo lo stesso numero sia per le scarpe da approach sia per gli scarponi e durante tutto il periodo di test non ho avuto problemi di vesciche o di toccare in punta durante le discese.Consigliati perGli Aku Croda Dfs Gtx sono ottimi scarponi da alpinismo leggero che uniscono comfort a precisione. Un prodotto ideale per chi si muove bene e veloce su roccia e misto ed è sempre alla ricerca della perfetta regolazione.Ideale per chi cerca innanzitutto la roccia (pareti, creste) e tocca ghiaccio e neve solo in modo sporadico.Disponibili anche nella versione femminile.Prezzo: 429,90 €[prezzo-link]"
17675,"Devold Running Merino Jkt Wmn","La Devold Running Merino Jkt è pensata per le donne che praticano trail running e che cercano un capo funzionale dal peso ridotto. È una giacca che garantisce un’ottima termoregolazione e massima traspirabilità, in condizioni di tempo variabile: può essere impiegata anche per uscite lunghe ad alta intensità.Devold è un’azienda norvegese, nata nel 1853, attenta all’ambiente e alla natura: per tale ragione, i suoi prodotti sono tutti realizzati in lana merino, proveniente da pecore allevate secondo le linee guida per il benessere animale.L’impiego della lana merino per capi da trail running, specie per una giacca, rappresenta una novità importante nel settore. Finora, questo materiale era stato utilizzato soprattutto per calze e intimo tecnico.Devold propone, invece, la lana merino anche per lo strato più esterno. La lana merino, infatti, offre numerosi vantaggi anche nel caso della corsa, uno sport ad alta intensità: assorbe l’umidità del sudore, non permette la formazione di cattivi odori, è in grado di mantenere la temperatura corporea in qualsiasi stagione ed è un materiale ecologico.Caratteristiche tecniche della Devold Running Merino JktPeso: 248 gr (135 g/m2)Materiale: 54% lana merino / 40% poliammide / 6% elastaneFibra Superfine (17.5 micron)Protezione per il mento e cappuccio&nbsp;Cerniera frontale apribile da entrambi i lati (sopra e sotto) con bottone nella zona addominale per mantenere in posizione la giacca anche quando è completamente aperta&nbsp;Due tasche con cerniera sui fianchiDettagli rifrangentiResistente al vento[link-produttore link=""https://www.devold.com/en-gb/running-merino-jkt-wmn-0f975698/""]Modalità di test della Devold Merino Running jktHo utilizzato la giacca da corsa Devold in occasione di 5 uscite tra luglio e agosto 2023, in condizioni di tempo freddo e mutevole, in Val di Zocca, nei pressi del Rifugio Allievi-Bonacossa (2400 m).Le uscite avevano una durata di circa 2 ore ciascuna e si sono svolte quasi tutte in presenza di vento freddo, temperature vicine a 0°C e, a tratti, presenza di precipitazioni nevose provenienti dalla vicina Svizzera.Durante 3 uscite, quando la temperatura era un po’ meno rigida, sotto alla giacca Devold ho utilizzato la t-shirt in lana merino che mi è stata fornita in abbinamento alla giacca. La t-shirt in questione è la Running Merino 130 t-shirt.La maglietta Running Merino 130Fronte magliettaRetro magliettaPer le restanti 2 uscite, con temperature e vento più freddi, ho utilizzato una maglia a manica lunga in lana merino di un’altra casa produttrice, caratterizzata da un filato più spesso e pesante rispetto a quello della t-shirt Devold.La prova sul campo della Devold Merino Running JktTessutoIl tessuto della giacca Devold Merino Running Jkt mi è parso subito di ottima qualità: morbido, sottile e confortevole. Non appena si indossa la giacca, si avverte la capacità della lana merino di mantenere la temperatura corporea.CernieraHo apprezzato anche la doppia cerniera frontale, che permette di aprire completamente la giacca sopra e sotto. Mi è piaciuto inoltre il bottoncino a pressione che mantiene in posizione i due lembi della giacca quando è completamente aperta.&nbsp;Dettaglio del bottoncino a pressione e della doppia cernieraQuesto permette di proteggere le braccia dal freddo quando, sotto la giacca, si indossa una t-shirt. Non ho sentito la necessità di aprire la cerniera frontale, invece, durante le uscite in condizioni di temperature più rigide associate a vento gelido.&nbsp;La giacca Devold indossata mantenendo completamente aperta la doppia cerniera e chiudendo il bottoncino a pressioneTascheLa giacca Devold è dotata di due tasche laterali con cerniera, posizionate sui fianchi. Come riportato più avanti nel paragrafo “vestibilità”, ritengo che questo tipo di posizionamento non consenta di alloggiare nelle tasche oggetti rigidi, ad esempio un cellulare, senza arrecare disturbo durante la corsa.Inoltre, la limitata capienza di queste tasche si addice maggiormente ad oggetti di dimensioni ridotte (esempio: le chiavi di casa, un gel energetico o un pacchetto di fazzoletti di carta). Essendo le uniche tasche presenti su questa giacca, ritengo che si senta la mancanza di una tasca a livello pettorale di capienza maggiore, utile a riporre il cellulare.CappuccioIl cappuccio è abbastanza avvolgente, anche quando si portano i capelli raccolti in una coda di cavallo, a patto di sollevare completamente la cerniera in modo da coprire il mento.Questo dettaglio mi ha permesso di rimanere protetta dal vento forte e gelido che ha caratterizzato almeno tre delle mie uscite di corsa in montagna.La giacca Devold, indossata chiudendo completamente la cerniera, protegge il collo in modo eccellenteProprietà del tessutoRispetto ad un classico capo sintetico, ho trovato ottime la traspirabilità, la termoregolazione e la protezione dal vento di questa giacca in lana merino. La temperatura corporea viene mantenuta in maniera eccellente anche in condizioni di meteo avverso e di temperature intorno a 0°C. Ho notato che, durante attività ad alta intensità come la corsa in montagna, la giacca si bagna di sudore ma asciuga molto velocemente e, indossandola, non si percepisce la sensazione di bagnato.Quando abbinata alla t-shirt Devold, le proprietà della lana merino di questa giacca vengono accentuate e i due capi lavorano insieme ottimamente in termini di mantenimento della temperatura corporea, sensazione di asciutto e assenza di cattivi odori. Sconsiglio, però, l’utilizzo di entrambi i capi in abbinamento in caso di temperature superiori ai 20°C e presenza di umidità: in tali occasioni, la lana merino fa sudare eccessivamente e non riesce a smaltire il calore corporeo in maniera adeguata.La giacca e la t-shirt Devold indossate insiemeLa giacca non presenta alcun segno di usura o sfregamento dopo l’utilizzo nel periodo di test, nonostante l’abbia sempre indossata sotto lo zaino da trail running. Anche la t-shirt Devold, che ho lavato più di una volta in lavatrice con un detersivo non specifico per la lana merino, è perfetta ed è rimasta identica a quando mi è stata consegnata, senza la formazione di pelucchi, pallini e senza essersi ristretta.Peso e ingombroLa giacca Devold pesa 243 grammi: questo valore è piuttosto contenuto, considerata la tipologia di capo.Da notare, infine, l’ingombro ridotto della giacca una volta ripiegata, dettaglio molto importante se si utilizza uno zaino da trail running. Non è, tuttavia, sufficientemente piccola da poter essere inserita in una delle tasche presenti normalmente sui pantaloncini da trail running.Volume occupato dalla giacca Devold ripiegata e riposta in uno zaino da trail running da 8 litriLa giacca Devold ripiegata non è sufficientemente piccola da poter essere trasportata nelle tasche dei pantaloncini da trail runningVestibilità della Devold Running Merino jktLa giacca Devold da me testata era nella taglia S. Sono alta 160 cm e peso 55 kg: non avendo una corporatura esile, ero indecisa se optare per la taglia M, dato che sul sito internet del produttore è indicato che questa giacca veste stretta.&nbsp;Effettivamente, trovo che la vestibilità non sia ottimale per persone poco longilinee come me: la giacca rimane stretta in vita, mentre le maniche sono eccessivamente larghe e lunghe. Consiglio questo capo per le runner longilinee: alte, magre e con fianchi stretti.&nbsp;Le maniche risultano un po’ larghe e lungheA mio parere, inoltre, le due tasche sui fianchi sono posizionate eccessivamente di lato, in una zona che già veste stretta, impedendo così di alloggiare oggetti rigidi come un cellulare.&nbsp;Avrei apprezzato anche una tasca a livello pettorale.Una delle due tasche laterali a giacca indossataConsigliata perLa giacca da corsa Devold Running Merino è ideale per le trail runner che ricercano il miglior compromesso tra termoregolazione e traspirabilità, oltre che peso e ingombro ridotto. Una giacca per chi vuole un'alternativa al classico abbigliamento in sintetico ed è disposto a pagare un prezzo importante per le sensazioni che solo un materiale come la lana merino sa dare.La vestibilità slim è piuttosto selettiva e consigliabile alle donne con un fisico longilineo. Per loro questa giacca può anche diventare un ottimo capo per l'escursionismo veloce nelle mezze stagioni, magari indossata sopra ad uno strato più pesante rispetto alla semplice maglietta con cui solitamente si corre.[prezzo-link prezzo=""345""]"
17727,"Scarpa Ribelle Tech 3 HD","PremessaI Ribelle di Scarpa sono per molti uno scarpone iconico, uno dei primi scarponi sul mercato progettati dall'indimenticabile Ueli Steck per un alpinismo super moderno. Le aspettative erano quindi altissime in quanto questo scarpone ha definito uno standard delle calzature tecniche per alpinismo veloce, dove leggerezza e precisione, sono prioritari rispetto a sostegno e termicità.Con i Ribelle Tech 3 HD l’azienda di Asolo ha voluto riprendere il primo modello, allontanandosi dalle caratteristiche più all-round della versione 2.0. Nelle intenzioni di Scarpa, quindi, i Ribelle Tech 3 HD sono scarponi estremamente tecnici, nati da un progetto che privilegia performance e precisione piuttosto che versatilità e durabilità.Caratteristiche tecniche degli Scarpa Ribelle Tech 3 HdTomaia Tech Fabric + microtech RE idro + TPUMembrana HDryFodera PolartecSuola Vibram Megagrip Precision Tech Roll LiteGhetta Sock-fit plusPeso: 660 grammi (singolo scarpone taglia 42)DropSix (6 mm di differenza altezza tra punta e tallone)Speed Lacing System di derivazione trail runningprotezione lacci LPC (lace protection cover)Fast Strap Velcro per regolazione alla cavigliaSottopiede in Ortholite O-ThermPaese produttore: Italia[link-produttore link=""https://it.scarpa.com/product/27359653/ribelle-tech-3-hd-linea-ribelle-l-evoluzione-dell-alpinismo-veloce-black-bright-orange""][elementor-template id=""
17511""]Lo scarpone testato in occasione degli Outdoor &amp; Running Business DaysModalità di testHo utilizzato i Scarpa Ribelle Tech 3 HD su terreni vari (ghiacciai, creste miste roccia e neve) come traversate in alta quota (Breithorn e Gran Paradiso), con passaggi su roccia fino al IV+.Ho percorso lunghi avvicinamenti, all’incirca oltre i 7000 mt di dislivello nell’arco di un mese.Il RIbelle Tech 3 in test sul ghiacciaioLa prova sul campo degli Scarpa Ribelle Tech 3 HdCome si presentanoLa leggerezza è la prima cosa che si avverte quando si maneggiano i Scarpa Ribelle Tech 3 HD (660gr nella misura 42). Nonostante ciò si nota anche una maggiore imbottitura della fodera, rispetto ai due modelli precedenti.Balza subito all’occhio il drop basso, ovvero 6 mm di differenza tra tallone e punta, così come l'allacciatura Speed, particolare che ricorda le scarpe da trail running.Allacciatura, Comfort e calzata degli Scarpa Ribelle Tech 3 HDL’aspetto più innovativo degli Scarpa Ribelle Tech 3 HD è il sistema di allacciatura (Speed Lacing System), già utilizzato in calzature da trail running. La regolazione è rapida ed è possibile modificare facilmente la tensione dei lacci anche durante l’uso.Di contro non è immediato trovare l'impostazione per la giusta tensione adatta alla propria camminata.Il sistema di allacciatura dei Ribelle Tech 3 HDInfatti i lacci arrivano fino al collo del piede e per regolare la calzata sulla caviglia è necessario sfruttare anche la tensione del collarino in velcro (Fast Strap Velcro).Occorre quindi fare un po’ di tentativi e la tensione cambia da salita o discesa, da camminata o scalata, ma una volta trovato la giusta regolazione, e presa un po' di confidenza, il nuovo sistema diventa abbastanza pratico.I lacci - molto sottili e facilmente danneggiabili in caso di ramponata - sono protetti da una copertura in PU, leggermente elastico, dotata di gancio a incastro solido e ben costruito (Lace Protection Cover). È poi presente un elastico sul collo per raccogliere i lacci e tenerli compatti.Nel complesso ho avvertito subito un ottimo feeling con la calzata, con buon spazio per l’avampiede che dà ottime sensazioni in punta. Sostegno, sensibilità, morbidezza in fase di rullata vanno di pari passo.Il sottopiede in Ortholite, oltre ad avere buona termicità, offre anche morbidezza e comfort.Unica nota negativa: ho trovato il tallone piuttosto rigido e scomodo, soprattutto in salita.Comportamento in fase di camminataIn fase di camminata ho avvertito sensazioni piuttosto contrastanti. Ho camminato a lungo (7 ore di fila su dislivello di 2200 mt) e la rullata è molto naturale. Sembra quasi di indossare una scarpa bassa da avvicinamento.Questo grazie alla costruzione sinergica tra tomaia e sottosuola che Scarpa chiama Dynamic Tech Roll System, dove la tacca ramponabile del tallone non irrigidisce il sottosuola. La rullata è caratterizzata anche dal drop (differenza spessore tallone-punta) ridotto a 6 mm. Insomma, tutto a favorire la naturalezza della camminata.Tuttavia, questo comfort in fase di camminata si scarica sul tallone, che non ho trovato particolarmente confortevole e che in salite molto ripide diventa scomodo e a tratti doloroso.Il tallone è sicuramente la parte più rigida ed anche modificando la regolazione dei lacci non sono riuscito a trovare l'equilibrio ideale per il mio piede. Questo è sicuramente la caratteristica che meno mi ha convinto degli Scarpa Ribelle Tech 3 HD.Comportamento su rocciaSu roccia, come speravo, i Ribelle si mostrano per quello che sono: precisi, performanti e sensibili. La punta è molto simile a quella di una scarpetta e non si hanno problemi a caricare e “sentire” le piccole tacche della roccia.Anche qui gran parte del merito va alla costruzione Dynamic Tech Roll System che protegge dalle torsioni laterali del piede. Il drop 6 mm garantisce la massima vicinanza del piede alla roccia, aumentando precisione e sensibilità.La suola Vibram Mega Grip ricorda quella delle scarpette ed infatti si usura molto facilmente. Tuttavia, come sarà ormai chiaro, Scarpa ha voluto creare uno scarpone più performante che durevole, per cui non mi sono sorpreso più di tanto nel vedere già i primi segni di usura della suola dopo un mese intensivo di utilizzo. I Ribelle in ogni caso sono risuolabili, come da indicazioni del sito Scarpa.Segni di usura della suola.Comportamento su neve e con i ramponiCon un uso estivo la valutazione che posso fare su neve e ghiaccio non è sicuramente esaustiva, tuttavia l’impressione che mi sono fatto è che indossando i ramponi si snatura un po’ la rullata dello scarpone.Anche in questo caso ho avvertito più stress del dovuto sul tallone, come se tutte le tensioni in caso di irrigidimento si scaricassero sulla parte posteriore della scarpa.Altra nota negativa riguarda il setting dei ramponi. La leva posteriore spesso si incastra nella suola e bisogna forzarla un po’ per farlo scattare. Ho testato gli scarponi sia con gli Harfang Alpine della Blue Ice, sia con i Vasak della Petzl e in entrambi i casi ho avvertito lo stesso problema.Termicità, impermeabilità e traspirabilità  degli Scarpa Ribelle Tech 3 HDUn gran lavoro di innovazione rispetto ai modelli precedenti è stato invece eseguito sulla fodera e in generale sull’isolamento termico dei Ribelle.In sintesi, questi scarponi li ho sentiti più caldi di quanto mi aspettassi. La fodera in Polartec Windbloc impreziosisce anche la ghetta Sock Fit, rendendola più morbida e confortevole, oltre che isolante.La membrana HDry assicura poi una completa impermeabilità, come ho potuto verificare nel guado di numerosi fiumi in avvicinamento al Bivacco Gervasutti, dove ho immerso completamente lo scarpone nell’acqua a più riprese. Protezione e impermeabilità sono una caratteristica anche della ghetta, costruita con tecnologia knit, cioè una mescola di più filati con diverse strutture (compreso il Polartec® Windbloc®).Ottimo poi, nel caso della ghetta, il sistema di cuciture dell'asola calzascarpe, solido e robusto.Un altro elemento che aumenta la termicità degli Scarpa Ribelle Tech 3 HD è la soletta sottopiede, costruita sulla fusione di più materiali in pochi millimetri di spessore. Dal tessuto superiore si passa a un memory foam intermedio per finire con un materiale Ortholite a cellule aperte con aerogel foam termico. Tutto ciò conferisce morbidezza, isolamento termico e comfort elevato in rullata.La traspirabilità rimane complessivamente buona, nonostante il buon isolamento termico. Inoltre, variando i vari setting dell’allacciatura si riesce anche a modificare il livello di traspirabilità, ad esempio aprendo maggiormente il velcro sulla caviglia.Confronto tra i vari modelli di Scarpa RibelleI Ribelle Tech 3 segnano un grande stacco dal modello precedente e per molte caratteristiche riprendono la filosofia del primo modello.Con i Ribelle 2.0 Scarpa aveva cercato di avvicinarsi a un pubblico più trasversale, offrendo uno scarpone versatile e più strutturato, rispetto al purismo del Fast Light del primo modello Tech OD.Scarpa Ribelle Tech ODScarpa Ribelle Tech 2.0 HDScarpa Ribelle Tech 3 HDIl 3 HD cerca invece, mantenendo l’esperienza del 2.0, di ricalcare il minimalismo del primo modello, dove performance e leggerezza sono prioritari rispetto a durabilità e resistenza all’usura.Una costante modifica invece è avvenuta sulla termicità, che è andata via via crescendo, con un lieve e progressivo aumento di peso.Ecco una tabella riassuntiva delle caratteristiche salienti. Nel caso della termicità si intende un valore relativo, cioè nell’ambito di scarponi fast &amp; light (ad esempio non da alpinismo invernale).MODELLOPESO 1/2 PAIO 42FODERATERMICITÀRibelle OD620 grPrimaloft + OutDry laminato nella tomaia2/5Ribelle 2.0 HD640 grPrimaloft + membrana HDry3/5Ribelle 3 HD660 grPolartec + Membrana HDry4/5Consigliati perGli Scarpa Ribelle Tech 3 HD sono un prodotto minimalista, seppur ricco di dettagli, adatto ad un pubblico esperto o addirittura espertissimo. Si tratta di un progetto in cui performance e leggerezza sono state privilegiate e quindi risultano più importanti rispetto alla durabilità del prodotto. Occorre esserne consapevoli quando li si acquista.Personalmente sono rimasto stupito dai suoi punti di forza e non mi aspettavo un feeling così immediato; peccato solo per i limiti riscontrati nella zona del tallone in fase di camminata.Personalmente considero il Ribelle 3 HD un secondo scarpone, da utilizzare nelle situazioni dove occorrono leggerezza e precisione estreme. Per un uso più continuativo mi sento piuttosto di consigliare il modello 2.0, che si caratterizza per maggiore versatilità e durabilità.Insomma solo per alpinisti esigenti, molto esigenti.[prezzo-link link=""https://mountainreview.it/vai/scarpa-ribelle-tech-3-hd/""]"
17840,"Lupine Piko","PremessaLa Lupine Piko è una lampada frontale dalla potenza eccezionale, robusta, versatile, proposta per alpinismo, bici e scialpinismo. Sebbene Lupine sia relativamente giovane nel panorama outdoor, essendo stata fondata nel 1989, negli anni l’azienda è cresciuta, diventando uno dei leader europei per le lampade per bicicletta e outdoor, ponendo particolare attenzione alle prestazioni e alla durevolezza dei propri prodotti.Caratteristiche tecniche della Lupine PikoLuce bianca da 5700 K, massima 2100 lumenCorpo in alluminio 6061-T6Gradi di protezione IP68 e IP09Un tasto funzione in gommaRicarica USB-C coperta da tappo in gommaFascia elastica frontale (come optional anche fascia trasversale)Peso: 60 g corpo lampada + 180 g corpo batteria (3,5 Ah) = tot. 240 gPaese produttore: Germania[link-produttore link=""https://www.lupine.de/products/helmetlights/piko""]https://youtu.be/jyvWe86x5C4Modalità di testHo utilizzato la Lupine Piko per svariate attività: uscite serali con la bici da strada, corsa sulle montagne sopra casa tornato dal lavoro, durante uscite di alpinismo sul Monte Bianco e sulle Alpi Retiche Svizzere ma anche per portare fuori il cane la sera.La prova sul campo della Lupine PikoPrime impressioniCome per la Lupine Penta, appena si prende in mano la Lupine Piko si ha la sensazione di un prodotto molto robusto. Questo è dovuto al corpo in alluminio, solido e ben rifinito. Inoltre, l’utilizzo di questo materiale dissipa al meglio il (molto) calore generato dal led, grazie all’integrazione con l’apposito software.Notevole la qualità costruttiva: Lupine garantisce la resistenza a cadute da 2 metri di altezza (IP09) e una impermeabilità fino a 2 metri di profondità (IP68).La Lupine Piko è impermeabile fino a 2 metri di profondità.La lampada presenta un solo tasto in gomma di facile attivazione (meno immediata con i guanti), ma le regolazioni possono avvenire anche tramite l’apposita app sullo Smartphone.Esempi delle schermate per la gestione della Lupine Piko tramite app.Lupine offre la possibilità di bloccare la lampada così che non si accenda accidentalmente. Per accenderla nuovamente basta premere rapidamente due volte il tasto di accensione.La Lupine Piko si ricarica tramite l’apposito caricabatterie fornito in dotazione a cui va collegata la batteria “Smartcore”, qui testata nella versione da 3.5 Ah (disponibile anche nella versione 6.9 Ah).La lampada è dotata di 3 led: 2 ad alta potenza ed uno centrale a luce diffusa per le attività meno “dinamiche”, come la lettura o il campeggio.RegolazioniLo switch tra le varie modalità luminose avviene tramite il pulsante superiore. L’impostazione iniziale, prima di eventuali settaggi che andremo ad analizzare nei prossimi paragrafi, prevede tre modalità.Le regolazioni possono avvenire anche mediante l’app sullo Smartphone, ma solo nella versione dotata di modulo Bluetooth. In questo caso è possibile regolare una serie di impostazioni della luminosità, ma anche personalizzare diversi profili dedicati alle varie attività.Mi sento caldamente di consigliare questa versione vista la facilità d’uso rispetto alle regolazioni a “tasto singolo”!Per quanto riguarda la luce bianca, la Piko è disponibile in una sola variante da 6000 K (luce del giorno) mentre la lista degli optional ordinabili a seconda dei vari sport praticati nelle ore più buie è lunga.Si va dal tasto bluetooth da agganciare al manubrio della bici o sullo zaino per attivare le varie modalità della lampada, a molteplici sostegni sempre dedicati alla bici o per fissare direttamente la lampada sul casco, senza necessità di usare la banda elastica fornita in dotazione.RicaricaLa ricarica è molto rapida e si ottiene in poco più di 2 ore (1 ora e 50 minuti i tempi dichiarati dalla Casa). La versione che ho testato è dotata di un pacchetto batteria munito di Led ""SmartCore"" che indica la percentuale di carica tramite una luce LED dedicata.Inoltre, è possibile accertare lo stato di carica grazie ad un avvisatore acustico. Premendo infatti il tasto touch sul pacco batteria (limitata la sensibilità con i guanti) viene emesso un segnale a cui, per ogni bip, corrisponde uno stato di carica compreso tra il 20% (1 bip) e il 100% (5 bip). Molto comodo specie quando la si utilizza agganciata al casco.Unico limite che ho trovato è la ricarica nelle attività di più giorni in autonomia: serve necessariamente il collegamento alla rete elettrica mediante l’apposito caricatore perché non supporta eventuali Powerbank.Il problema è ovviabile acquistando, sempre a parte, l’adattatore USB dedicato. Dato il prezzo a listino e la destinazione d’uso forse sarebbe stato opportuno valutare di comprendere questi accessori nella confezione.VestibilitàLa frontale si indossa e si regola bene. Si può impostare l’inclinazione della lampada in maniera stabile e agganciarla alla fascia mediante il sistema “Front Click”. Questo consente di poterla adattare ad attrezzature diverse, passando dai caschi al manubrio della bici.Batteria e durataNella modalità a 170 Lumen (ossia la più bassa escludendo la luce diffusa data dal terzo led) la lampada garantisce un’autonomia di 17 ore, mentre a 350 Lumen una notte intera di 8 ore.Ben più limitata la durata qualora venga utilizzata alla massima potenza di 2100 Lumen: in questo caso rimarremo al buio entro 1 ora e 15 minuti.La batteria posteriore della Lupine Piko.Difficile fare paragoni con prodotti analoghi considerando che la luminosità generata supera di gran lunga i prodotti dei maggiori competitor. Ad ogni modo si deve considerare che 100-120 lumen sono ampiamente sufficienti per attività lente in notturna, e con questa luminosità significa essere coperti tutta la notte. Durante le mie uscite di alpinismo posso confermare di aver avuto sufficiente autonomia anche con un fascio di luce “superiore” alle normali esigenze.Durante il test ho riscontrato un problema legato alla capacità di ricarica del pacco batteria, prontamente risolto grazie all’intervento in garanzia della casa produttrice.Potenza della Lupine PikoPremendo due volte rapidamente l’apposito tasto si accendono i due led principali e con le successive pressioni del tasto si diminuisce l’intensità della luce secondo le selezioni preimpostate. Di default la lampada presenta un’impostazione a 3 livelli da 2100 Lumen, 750 Lumen e infine 60 Lumen (operante grazie al terzo led a luce diffusa).Visibilità a 60 Lumen.Seguendo attentamente le istruzioni contenute nel manuale d’uso è possibile selezionare e impostare ulteriori modalità (tra cui anche quella di emergenza).Il processo non è dei più facili e immediati in quanto laborioso: per switchare tra le varie modalità, durante la pressione sul tasto principale, occorre prestare attenzione al colore del led e contare i suoi lampeggi. Ad ogni lampeggio e ad ogni colore associato infatti, corrisponde un’impostazione.Variazione di colore del tasto principale a seconda del settaggio selezionato.Sicuramente un dettaglio che richiede buona memoria o comunque di avere sempre sottomano il libretto di istruzioni (o ancora meglio la versione dotata di applicazione).Visibilità a 750 Lumen.Visibilità a 2100 Lumen.Particolare rilevante è che, a dispetto di altre lampade come la Lupine Penta, qui i 2100 Lumen non sono un “boost” per pochi secondi, ma una vera e propria modalità. Ciò avviene anche grazie al particolare design della parte frontale che consente al calore di dissipare al meglio, evitando surriscaldamenti.Utilizzo della Lupine Piko nelle varie disciplineLa Lupine Piko nasce come lampada potente e trasversale per l’utilizzo in varie discipline e, grazie alla separazione tra pacco batterie e parte frontale, risulta molto stabile durante attività dinamiche come corsa, hiking e bici.Ovviamente la leggerezza non è il suo punto di forza: il peso non è tra i più contenuti sul mercato, vantando tuttavia un rapporto potenza/durata davvero notevole.Durante le uscite in notturna di hiking o di alpinismo il fascio luminoso uniforme e potente dà un senso di conforto, illuminando in maniera nitida “a giorno” l’ambiente circostante. Anche dopo parecchie ore portata sul casco non si percepisce una sensazione di affaticamento.Per attività estremamente dinamiche, come ad esempio lo scialpinismo, la lampada nella sua modalità di massima potenza a 2100 Lumen, offre 215 metri di profondità. Sono decisamente adeguati per procedere anche ad una buona andatura. Attenzione che in questa modalità si hanno poco più di 60 minuti di autonomia!Quando invece siamo tranquilli in tenda allora possiamo usare la modalità a luce diffusa, scegliendo attraverso le impostazioni avanzate (o la App da smartphone) l’intensità. Questa luce può essere usata anche per camminare su un terreno che non presenta ostacoli.Consigliata perLa Lupine Piko è una perfetta lampada frontale per attività di outdoor a ritmo intenso, dove è necessario illuminare nitidamente e a lungo il tracciato che ci apprestiamo ad affrontare.Ritengo possa essere la lampada ideale per gli scialpinisti che praticano spesso attività notturna, per gli alpinisti che compiono lunghi avvicinamenti prima del sorgere dell’alba ma anche per i trail runners che svolgono parte delle gare in notturna (nonostante il peso non giochi a suo favore).Sebbene sia trasversale non mi sento di consigliarla come “frontale unica” da tenere sempre nello zaino, specie per attività, come ad esempio i trekking, dove sarebbe ad esempio sufficiente la sorella minore Penta.Molto resistente, grazie alla costruzione in alluminio, se utilizzata nel range di potenza medio, saprà garantire molte ore di luce senza sacrificare la visibilità. Secondo me la scelta ideale per chi è alla ricerca di una lampada frontale dalle prestazioni senza compromessi.[prezzo-link link=""https://mountainreview.it/vai/recensione-lupine-piko/""]"
17897,"Gregory Zulu 35","PremessaIl Gregory Zulu 35 è uno zaino da escursionismo, ideale per hiking giornalieri o trekking corti dove non è necessario portare la tenda. Fa parte di una collezione dedicata all’escursionismo che offre una gamma di volumi da 30, 35, 40 e 55 litri, comprendendo un range di impieghi ed esigenze molto ampio.Interessante notare che l’azienda americana produce anche una versione analoga dedicata al pubblico femminile, denominata Jade, con caratteristiche simili ma dimensioni leggermente più contenute e volumi da 28, 33, 38 e 53 litri.Caratteristiche tecniche del Gregory Zulu 35Volume: 35 LitriPeso: circa 1,58 Kg (inclusa rain cover)Dimensioni: 29 x 66 x 33 cmMateriali:corpo: poliestere RipStop 400D con DWR PFC-Free (40% riciclato)fodera: poliestere 135D con DWR PFC-Free (40% riciclato)fondo: nylon 420D con trattamento DWR PFC-Freespallacci e cuscino lombare: schiuma EVA e schiuma multi-densitystruttura: alluminioIdrorepellente e schienale areato in reteCintura ventrale dinamica FreeFloatSpallacci riposizionabili con escursione di 9 cm2 tasche sulla cintura in vita1 porta bastoncini/piccozza2 tasche laterali e una frontale in meshPorta corda e porta occhiali sullo spallaccioCompatibile con sistema di idratazioneApertura frontale ad UPaese di produzione: Filippine[link-produttore link=""https://eu.gregorypacks.com/it-it/zulu-35-m-l--volcanic-black/145665-0662.html""]Modalità di testHo utilizzato lo zaino Gregory Zulu 35 in diverse escursioni nel periodo estivo, prevalentemente in Norvegia.Ho incontrato giornate ventilate e fresche, tra i 10 e i 19°C, ma asciutte. L’ho poi usato a fine estate per qualche escursione in Valtellina.L’ho testato in condizioni diverse: sia su facili sentieri di collegamento con dislivelli contenuti, sia su salite ripide ed impegnative. Infine, anche come valigia per trasportare tutti i vestiti durante i trasferimenti in auto e in aereo.La prova sul campo del Gregory Zulu 35Come si presentaLa scelta dei materiali utilizzati per il Gregory Zulu 35 è chiaramente guidata dall’obiettivo di realizzare uno zaino robusto e durevole, a scapito di qualche grammo in più nel peso.Il sacco principale è realizzato in polipropilene 400D con trama Rip-Stop (antistrappo) riconoscibile dal disegno “quadrettato” del tessuto. L’interno è parzialmente foderato con un tessuto più leggero, ma di tutto rispetto: polipropilene 135D, anch’esso con trama Rip-Stop.Infine, a conferma di una scelta costruttiva all’insegna della robustezza, il fondo dello zaino è rinforzato con due strati di materiale: strato esterno in nylon 420D e fodera interna il polipropilene 135D.Sacco principale e fodera in polipropilene con trama Rip-Stop.Tutti questi materiali sono trattati con DWR privo di PFC rendendo lo zaino idrorepellente, ma non impermeabile. Per questo è presente anche una protezione per la pioggia (rain-cover) che permette di proteggere lo zaino in condizioni di pioggia battente.Le cuciture sono tutte rinforzate, anche se non nastrate (e quindi non impermeabili).La rain cover del Gregory Zulu 35.Sia le clip, sia tutte le cerniere (YKK), sono pratiche e ben fatte, in linea con la qualità dei materiali usati per realizzare lo zaino.Ho apprezzato particolarmente gli anelli in plastica che aiutano ad azionare i cursori delle cerniere anche indossando dei guanti o quando si hanno le mani infreddolite.I cursori delle zip sono dotati di pratici anelli in plastica.SchienaleLo schienale del Gregory Zulu 35 è reso rigido da una struttura interna in alluminio che contribuisce a distribuisce bene il peso del carico sugli spallacci e sulla cinghia ventrale.L’appoggio sulla schiena è pensato per assicurare una buona ventilazione e garantire comfort anche nelle escursioni più lunghe.Una rete ben tesa mantiene un minimo di distanza tra la schiena ed il sacco e durante le mie escursioni, anche con salite impegnative e zaino a pieno carico, non ho mai sofferto di eccessiva sudorazione.Il Gregory Zulu 35 inoltre offre la possibilità di regolare la posizione degli spallacci, che può essere traslata in verticale per 9 cm. Questo permette di adattare al meglio lo zaino alla lunghezza del torso di chi lo indossa.L’apertura nella rete consente di staccare il velcro (rosso) e riposizionare gli spallacci.Essendo già disponibili due diverse taglie (S/M e M/L) questa caratteristica mi era sembrata quasi superflua. Poi ho realizzato che permette di regolare facilmente lo zaino su persone di diversa statura: in pratica un solo zaino che può essere adattato a tutti i membri della famiglia.Spallacci e cinghia ventraleGli spallacci dello zaino Gregory Zulu 35 sono abbastanza larghi, per consentire di sostenere il carico senza provocare dolori alle spalle. Tuttavia, essendo realizzati in schiuma traforata e tessuto in rete li ho trovati leggeri e traspiranti.Sullo spallaccio sinistro si trovano due asole che permettono di appendere rapidamente, ma in sicurezza, gli occhiali da sole. Lo spallaccio destro invece è predisposto per ancorare il tubo della sacca d’idratazione. Il fissaggio è finalmente ben studiato, con un’asola nella parte alta dello spallaccio (in cui passare il tubo) ed una pratica clip in plastica dove bloccare il terminale quando non si sta bevendo evitando che ciondoli ed infastidisca.Lo zaino Gregory Zulu 35 ha una cinghia ventrale molto ampia e dotata di un'imbottitura confortevole che prosegue nella parte bassa dello schienale.Nonostante questo effetto avvolgente in vita, la cintura asseconda piacevolmente i movimenti del corpo senza impattare sulla stabilità dello zaino. Questo avviene grazie alla tecnologia FreeFloat di Gregory, che ""disaccoppia"" la cintura ventrale dallo schienale, permettendo che si muova in modo indipendente.Sulla cintura sono inoltre presenti due grandi tasche con chiusura zip, che ho trovato molto pratiche per contenere gli oggetti da tenere a portata di mano: fazzoletti, gel, frutta secca, ecc.Porta piccozza e bastoncini del Gregory Zulu 35All’esterno dello zaino Gregory Zulu 35 è presente un solo porta piccozza/bastoncini di tipo tradizionale, composto da un anello regolabile in nylon nella parte inferiore ed un elastico con clip nella parte superiore.Purtroppo, l’anello non è particolarmente ampio e risulta difficoltoso fissare una coppia di bastoncini.Praticamente impossibile se si tratta della tipologia ripiegabile a tre segmenti, decisamente più voluminosi di quelli telescopici.Alla fine si può risolvere mettendo il secondo bastoncino nella tasca laterale dello zaino. Ma ritengo sarebbe stato più pratico averne un altro dal lato opposto.Volume e gestione degli spazi del Gregory Zulu 35Nello zaino Gregory Zulu 35 gli spazi sono organizzati con un vano principale, nel quale trova spazio la tasca dedicata alla camelbak e alcune tasche funzionali interne ed esterne.Il vano principale è accessibile in due modi diversi: dall’alto e tramite un’ampia apertura a zip nella parte frontale dello zaino. È quasi come avere una valigia con gli spallacci: non devi più svuotare mezzo zaino per prendere quello che sta sul fondo.Apertura ad U tramite cerniera anteriore.Il cappuccio ha sia una tasca esterna sia una interna, più protetta, dove tenere al sicuro soldi, documenti e chiavi dell’auto (da fissare all’apposito gancetto portachiavi).In realtà io ci mettevo anche la rain-cover per evitare di doverla cercare in mezzo al resto dell’attrezzatura, non avendo purtroppo una tasca dedicata.In aggiunta ci sono due comode tasche laterali in mesh elastico, pensate per riporre borracce o termos.Con il loro taglio obliquo sono state progettate per facilitare l’estrazione della borraccia anche senza togliersi lo zaino dalle spalle. Le cinghie di compressione dello zaino (rosse) passano dentro la tasca, evitando di comprimere la borraccia che altrimenti resterebbe bloccata.Infine, c’è un’ampia tasca frontale in mesh elastica dotata di chiusura con una clip di sicurezza. Comoda per infilare gli oggetti più voluminosi da tenere a portata di mano: cartine, antivento, crema solare, ecc.Trasporto materialiQuello che si nota appena si organizza il carico di questo zaino è la quasi assenza di cinghie esterne o daisy-chain per il trasporto di materiali ingombranti (tenda, materassino). Sono presenti solo una coppia di piccoli anelli sul cappuccio (in posizione che trovo peraltro un po’ infelice).Per ovviare a questa mancanza è possibile posizionare del materiale sotto il cappuccio, sfruttando il ferma corda e i due tiranti (abbastanza lunghi) che ancorano il cappuccio al corpo dello zaino.In alternativa occorre usare le tasche laterali in mesh e stringere tutto con le cinghie di compressione.È evidente che la vocazione di questo zaino non è quella dei carichi voluminosi tipici dei trekking in autonomia da più giorni.Infine, non è purtroppo compatibile con un porta-casco esterno, quindi se si affronta un tratto di sentiero attrezzato occorre mettere il casco dentro lo zaino o appenderlo a uno dei due anelli rossi sul cappuccio.Stabilità e comfortL'ottimo schienale e le ampie possibilità di regolazione rendono, come ho già detto, il Gregory Zulu 35 uno zaino molto comodo. Inoltre, la rigidità della struttura, il sistema FreeFloat e gli spallacci ben regolabili fanno sì che sia sempre ben stabile sulla schiena e sulle spalle indipendentemente dal carico.Consigliato perIl Gregory Zulu 35 è uno zaino adatto ad affrontare escursioni giornaliere in cui occorre un po’ di spazio in più, soprattutto nelle mezze stagioni o con il meteo poco stabile, quando occorre equipaggiarsi per ogni possibile condizione.La qualità nei materiali e la struttura robusta ed ampiamente regolabile del sistema spallacci-schienale lo rendono più pesante della media degli zaini di questa categoria, ma il peso maggiore viene compensato da un livello di comfort e da una stabilità davvero notevoli, anche quando lo zaino è a pieno carico.Quindi è uno zaino che può tranquillamente affrontare anche trekking e traversate di più giorni, in cui ci si appoggia a rifugi o a strutture attrezzate. Per escursioni in completa autonomia, con tenda, cibo e sacco a pelo meglio orientarsi sui suoi ""fratelli maggiori"".[prezzo-link link=""https://mountainreview.it/vai/gregory-zulu-35/""]"
17934,"Lowe Alpine AirZone Trail Camino 37:42L","PremessaIl Lowe Alpine AirZone Trail Camino 37:42L è uno zaino da hiking e trekking a due scomparti caratterizzato da uno schienale ventilato ad alta traspirabilità e da un coperchio estensibile che aggiunge ulteriori 5 litri di spazio ai 37 di partenza.Le facili e precise regolazioni garantiscono un’adeguata stabilità e un passo sicuro anche su terreni più accidentati.Caratteristiche tecniche del Lowe Alpine AirZone Trail Camino 37:42LVolume: 37+5 litriDimensioni: 66 x 32 x 31 cmPeso: 1,39 KgLunghezza posteriore: M 48 cm | L 53 cmSistema di trasporto: AirZone™Vie di accesso allo scompartimento principale: 3Divisorio internoCoperchio estensibileSistema stivaggio esterno: SpiderPlateTasche laterali per borraccePorta bastoncini e porta piccozzaCopertura antipioggia e fischietto emergenzaCompatibile con sacca d’idratazionePaese produttore: Vietnam[link-produttore link=""https://rab.equipment/eu/lowe-alpine-airzone-trail-camino-37-42l?queryID=eefaa24caec107280dedca7af07140e0&amp;objectID=54100&amp;indexName=rab_live_eu_products""]Il Lowe Alpine Airzone Trail Camino 37:42L con un carico di 37 litri circa.Il Lowe Alpine Airzone Trail Camino 37:42L con i 5 litri aggiuntivi.Modalità di testHo testato lo zaino Lowe Alpine AirZone Trail Camino 37:42 durante le escursioni di quest’estate. Ho effettuato numerose uscite, da rapidi hiking in giornata, a trekking di un paio di giorni.Durante i test ho incontrato semplici sentieri di montagna ma anche tratti più impegnativi e attrezzati (EEA) come le Bocchette Centrali.Le temperature sono state sempre particolarmente elevate e in un’occasione mi sono imbattuto in una leggera pioggia.La prova sul campo del Lowe Alpine AirZone Trail Camino 37:42LPrime impressioniLa prima volta che si prende in mano il Lowe Alpine Airzone Trail Camino 37:42L si apprezza subito la leggerezza dello zaino. Questa è dovuta anche al sistema dorsale minimal in rete sospesa che attira subito l’attenzione e rimanda ad un’elevata traspirazione del dorso.I materiali di costruzione sembrano di qualità e resistenti mentre le cerniere mi hanno dato una prima impressione, poi smentita, di bassa qualità.Ho notato fin da subito, e con una certa curiosità, il sistema elastico SpiderPlate per un fissaggio esterno sicuro ma, al contempo, anche l’assenza di tasche esterne richiudibili sul corpo principale.Il sistema elastico SpiderPlate per ancorare materiale all’esterno dello zaino.L’organizzazione degli spazi nel Lowe Alpine Airzone Trail Camino 37:42LIl volume del Lowe Alpine Airzone Trail Camino 37:42 è di 37 litri ma, all'occorrenza, grazie al coperto estensibile, si possono aggiungere ulteriori 5 litri di spazio.L’organizzazione degli spazi è composta da uno scompartimento principale con tre vie d’accesso e da un’ampia patella superiore.L’accesso superiore avviene mediante la classica sacca con stringa richiudibile con un elastico, bloccato da una fibbia dotata di laccetto. Inizialmente quest'ultima mi è sembrata un po’ controintuitiva, ma una volta imparato ad utilizzare il laccetto come si deve, l’apertura e la chiusura risulta estremamente rapida e funzionale.La seconda via d’accesso allo zaino è una cerniera posta sul fianco sinistro, tra il porta borraccia e la parte anteriore dello zaino. Durante le escursioni è risultata molto comoda per accedere velocemente ai materiali interni senza dover aprire il cappuccio superiore e dover rovistare alla rinfusa.La sua lunghezza arriva fino al divisore dello scompartimento inferiore, quindi raggiunge la sua massima efficacia con uno stivaggio ragionato in fase di preparazione dello zaino. Più complicato il suo utilizzo in presenza della borraccia e della piccozza.L’ultima via d’accesso allo zaino è la classica cerniera in basso che permette di raggiungere la parte inferiore dello scompartimento principale. Quest’ultimo ha la possibilità di essere separato con un divisore semi rimovibile.Sul sito il divisore viene descritto “provvisto di cerniera per consentire di tenere separati gli indumenti bagnati” ma in realtà il sistema di chiusura viene affidato a due asole e a due passanti posti troppo lateralmente.In questo modo, la parte anteriore subisce il peso del materiale, scivolando verso il basso e offrendo una divisione degli spazi poco funzionale.Il divisore, sebbene agganciato, scivola verso il basso.Il sistema di aggancio del divisore.Un’ampia possibilità di stivaggio è fornita anche dalla patella superiore che risulta davvero spaziosa.Nella parte interna è presente anche un’altra cerniera per riporre portafogli, cartina o chiavi tramite l’apposito laccetto. Infine, all’interno del comparto principale, sul dorso, troviamo lo spazio per la sacca idrica.Funzionalità e accessoriUna caratteristica che mi ha piacevolmente colpito è la cintura ventrale. Mentre la chiusura avviene con la classica clip, il sistema di regolazione è affidato alla trazione in avanti. Ho apprezzato molto la fluidità e facilità di regolazione.Sui piccoli fascioni laterali della cintura sono presenti due tasche dove riporre snack o poco altro. La loro dimensione ridotta difficilmente permette di ospitare un telefono e, inoltre, il tessuto a rete che le caratterizza, espone il contenuto alla pioggia.Il Lowe Alpine Airzone Trail Camino 37:42L è dotato di un sistema di porta bastoncini e uno per la piccozza, uno per lato dello zaino.Per quanto riguarda i bastoncini questi vengono fissati nella parte superiore da un comodo laccetto elastico mentre le punte sono ben fissate in due appositi ganci sul fondo dello zaino. Il sistema mi ha davvero sorpreso risultando particolarmente solido ed efficace evitando fastidiose oscillazioni o sfilamenti inaspettati e pericolosi.Gli anelli posteriori bloccano saldamente i puntali dei bastoncini.Per quanto riguarda il porta piccozza viene utilizzato il classico gancetto superiore e l’asola inferiore.Essendo montato sul lato sinistro dello zaino, lo stesso dell’accesso laterale allo zaino, quando si trasporta la piccozza è più difficile accedere allo scompartimento da questo lato.Infine, essendo i laccetti superiori di entrambi gli accessori montati sull’estremità da cui partono le stringhe di compressione, è quasi d’obbligo tenerle ben chiuse per mantenere efficace la stabilità.Per trasportare materiale all’esterno del comparto principale sono previste due tasche laterali e il sistema SpiderPlate. Le tasche sono aperte e di modeste dimensioni, ideali per portare borracce o qualche piccolo indumento da reperire velocemente.La retina permette un’asciugatura veloce e due piccole stringhe fanno in modo che le borracce rimangano stabili senza il rischio di perderle.Le stringhe mantengono le borracce ferme.Qualora si voglia trasportare qualche indumento più ingombrante all’esterno dello zaino è predisposto il sistema SpiderPlate. Attraverso un elastico ingabbiato in una struttura di plastica permette di fissare velocemente e in modo stabile il materiale.Durante l’avvicinamento alle bocchette centrali, non sapendo dove posizionare il casco se non all'interno dello zaino, ho provato a fissarlo a questo sistema. Il risultato è stato efficace.In fase di utilizzoIl fiore all’occhiello del Lowe Alpine Airzone Trail Camino 37:42L è sicuramente il sistema traspirante dello schienale in rete sospesa AirZone.Questa particolare struttura, progettata con una rete di tensione e un grande ritaglio al centro, agevola il flusso d'aria verso la schiena e ha sempre favorito un’adeguata areazione mantenendomi asciutto e comodo durante le lunghe giornate in montagna.Il sistema di trasporto, dotato di un’imbottitura in poliuretano, conferisce un elevato comfort soprattutto sulla parte delle spalle e nella zona lombare.Anche dopo lunghe ore di cammino non si avvertono fastidi o situazioni di discomfort.La stabilità del Lowe Alpine Airzone Trail Camino 37:42L è garantita dalla cintura d’anca che contribuisce a mantenere lo zaino sicuro anche su terreni più impervi e a scaricarne efficacemente il peso.In aggiunta, le cinghie di compressione superiori e inferiori, permettono di fissare molto bene lo zaino e il carico al suo interno permettendo un trasporto sicuro e stabile.La stabilità cala leggermente solo quando allo zaino si aggiungono i 5 litri aggiuntivi. Questo è dovuto più che altro allo sviluppo verticale del carico.I materiali utilizzati sono resistenti agli urti e alle abrasioni. Durante le Bocchette Centrali ho più volte urtato accidentalmente lo zaino contro le rocce senza mai riportare danni o lacerazioni.Durante un’escursione mi sono imbattutto anche in una pioggia leggera. Usando la copertura antipioggia incorporata, ho mantenuto all’asciutto lo zaino e il suo contenuto.Consigliato perConsiglio il Lowe Alpine Airzone Trail Camino 37:42L a chi cerca uno zaino di media capienza ideale per hiking e trekking anche su sentieri impegnativi e tecnici.Lo consiglio in particolare a chi ricerca un sistema di trasporto comodo e che favorisca il flusso d’aria verso la schiena mantenendola asciutta anche durante le lunghe camminate.La capacità di stivaggio espandibile, infine, lo rende ideale per chi desidera trasportare tutto il necessario per trekking di un paio di giorni nella bella stagione dove il sacco a pelo non è troppo ingombrante.[prezzo-link link=""https://mountainreview.it/vai/lowe-alpine-airzone-trail-camino-3742l/""]"
17996,"La Sportiva Futura","La La Sportiva Futura a fianco della radicale Speedster è stata la prima scarpa No Edge di La Sportiva. Con l’uscita tra il 2021 e il 2023 di nuovi modelli No Edge come Mantra e Mandala dei quali presto usciranno le nostre recensioni, ci è parso doveroso ripartire dalle Futura per parlare nell’autunno 2023 di scarpe d’arrampicata di questa tipologia.Storia della costruzione No EdgeQuando nel 2009 sono uscite le Speedster, le prime scarpe No Edge, sembravano davvero rivoluzionarie. Tutti eravamo davvero incuriositi dalla loro forma in punta e dalla calzata davvero radicale. Troppo radicale! Passano alcuni anni ed escono le Futura: Il No Edge in versione friendly ed è subito amore per moltissimi. Le Futura nel 2012 coniugavano i due grandi successi di La Sportiva nel mondo arrampicata: le scarpette Solution, da cui hanno preso la chiusura della tomaia, e la tecnologia No Edge. Senza dire una blasfemia (per tutti i cultori come me delle Solution), le Futura sono un po’ le Solution No Edge.Ma ora entriamo nel dettaglio di questa scarpa.Test delle La Sportiva in boulderCaratteristiche tecniche delle La Sportiva FuturaTomaia vitello scamosciato con microfibra.Suola Vibram® XS Grip2 3mmIntersuola in Hytrel&nbsp;P3 system, sistema brevettato di La Sportiva che mantiene il tensionamento della scarpa per lungo tempo.[link-produttore link=""https://www.lasportiva.com/it/futura-uomo-blu-20r600100""]Come sono fatte le scarpe di arrampicata? Immaginate la tomaia un calzino con un gran tenuta, montate questo calzino su una forma di plastica, a questo punto spalmate la colla su questo calzino e applicate tutte le gomme laterali e i tiranti, solo alla fine montate la suola. A questo punto avete fatto la vostra scarpa. Facile. Dalla cucitura della tomaia all'applicazione delle gomme c’è solo lavoro manuale di altissima precisione e gran dettaglio. Impossibile meccanizzarlo. Qui c’è l’artigianato che dà lustro al Made in Italy.Come sono fatte le scarpe No-Edge? Nulla cambia fino all’applicazione dei bordi e dei tiranti, ma quando si incolla la suola questa viene girata all’insù attorno alla punta diventando anche la gomma per gli agganci di punta. Facile? Non proprio.La suola è fatta in una gomma “morta” non elastica, pertanto girarla attorno alla punta non è semplice. Se guardate bene il punto di piega della suola sulla punta è tutto sfinato opportunamente, in maniera che la suola possa copiare agevolmente la curvatura stessa della punta. Qui sta il know-how e la difficoltà produttiva di questa scarpa. Non si inventa dall’oggi al domani.&nbsp;Punta No Edge.E così facendo abbiamo una punta senza spigolo, appunto il No Edge!Modalità di test delle La Sportiva FuturaHo provato le La Sportiva Futura in allenamento sul mio pannello; le ho inoltre usate sia indoor che outdoor con la corda ma anche senza, facendo boulder. Ovviamente non le ho usate in montagna, troppo morbide e non adatte a questo ambiente…(ci arriviamo dopo).La prova sul campo delle La Sportiva FuturaLa tomaiaNel 2012 fare una tomaia in pelle, materiale naturale con ottimo assorbimento del sudore, unito alla microfibra che contiene il rilassamento della pelle è stata già una grande innovazione. Ora non ci facciamo più caso. Ho visto con i miei occhi i rotoli di pelle azzurra con cui è composta la Futura, vi dico davvero che è una pelle bellissima sia come conciatura, come tatto (la “mano”) che come colore. Dietro c’è la sapienza delle concerie del vicentino. La microfibra è applicata sui punti in cui la pelle è maggiormente tensionata, in modo da rinforzarla.Notare il rinforzo in microfibra attorno all’occhielloUnico neo di questa scelta di materiali è che allontana quei climber particolarmente sensibili a non usare materiali di origine animale.&nbsp;Quando si indossano le La Sportiva Futura si avverte subito di avere ai piedi una scarpa con una intersuola molto morbida che supporta solo la parte anteriore senza togliere sensibilità.&nbsp;Notare la fasciatura superiore di derivazione SolutionMa chi calza per la prima volta una scarpa No Edge sente come l’alluce va a porsi al centro della scarpa, al centro della suola. Non sopra la suola. E qui cambia il mondo.Le caratteristiche del No EdgeLa vera differenza tra una scarpa tradizionale e una No Edge non è tanto la suola tonda in punta. Se ben si guarda, infatti, le scarpe tradizionali a metà della durata della suola perdono lo spigolo e si stondano.La vera differenza è la posizione dell’alluce quando si scala, come si vede nell’illustrazione. Differenza tra punta No Edge (a sinistra) e punta tradizionaleL’alluce nelle scarpe No Edge va in appoggio sulle prese sia nella sua parte anteriore sia inferiore. Non è quasi più un appoggio, non devi pensare di andare sopra l’appoggio, ma devi pensare di spingere l’appoggio.Questa è la difficoltà nell’usare le No Edge. Se si è molto abituati a scalare con scarpe tradizionali bisogna cambiare modo di scalare. Un appoggio non va cercato per appoggiarsi, ma per andargli sopra in spinta. Se non cambi proprio mentalità fai fatica, perché sei sempre incerto su come caricare l’appoggio, pensi troppo, stringi troppo le mani, scali male.Paradossalmente le No Edge vanno bene per chi scala da poco. Per due motivi: chi è agli inizi non ha ancora schemi mentali rigidi nella ricerca degli appoggi;la punta molto pronunciata obbliga a lavorare bene su questo parte, abituando fin da subito a caricare gli appoggi correttamente.Suola e intersuolaCompreso il processo di “montaggio” delle scarpe si capisce perché le No Edge possono essere realizzate solo gomma Vibram XS grip2, solo questa morbida suola riesce a girare attorno alla punta. La più rigida Edge non riuscirebbe.Abbinata a questa suola morbida abbiamo anche un'intersuola morbida, stesso materiale e probabilmente stessa forma di quella adottata sulle Solution. Quindi supporto su punta per precisione su piccoli appoggi ma morbidezza sotto il piede per “spalmare”.Questa combinata di suola morbida, intersuola morbida, posizione alluce molto in avanti non rendono queste scarpe adatte a vie in montagna. Il piede morirebbe dopo il primo tiro.Parliamo invece uno dei grandi vantaggi delle scarpe No Edge: la durata. La suola girata in punta protegge la gomma dei bordi e dura molto di più di questa, avendo maggiore resistenza a usura. Per mia esperienza la durata è due-tre volte superiore. Dopo la scarpa può essere risuolata senza problemi. Unico problema: questa risuolatura deve essere fatta solo da risuolatori autorizzati La Sportiva (meglio ancora in ditta a Ziano di Fiemme).Tallone delle La Sportiva FuturaCome dicevo La Futura è ispirata alle Solution come sistema di chiusura. Di quest’ultima non ha preso invece il tallone fatto con guscio, ma ha un tallone più semplice ma “molto” performante. È stretto e chiude bene il tallone. Se si comprano le scarpe ben strette si crea un tiro sul tallone molto forte, grazie al quale si possono davvero realizzare tallonaggi potenti e precisi.Come vanno le No Edge in scalata?Se andiamo a guardare le maggiori realizzazioni su roccia degli atleti Laspo degli ultimi 10 anni vediamo ai piedi quasi solo Solution e Miura; basti pensare ad Adam Ondra.Nelle maggiori competizioni di arrampicata&nbsp; vediamo le Futura ai piedi di Stefano Ghisolfi e di Ai Mori, stella nascente della arrampicata&nbsp;giapponese.Nella scalata a vista le Futura vanno bene perché consentono una scalata “a istinto” veloce e rapida.Quando invece la scalata è lavorata e si deve andare di fino, una scarpa tradizionale offre a mio parere maggiore precisione.Ma vediamo di dettagliare meglio per tipologia di appoggi.Comportamento con i buchiNei buchi stretti una Scarpa No Edge fa fatica, non riuscendo a sfruttare bene l’appoggio. Se si deve solo ""scappare via"" allora può andare, ma se si deve cercare di sfruttare bene il buco, allora una No Edge è in difficoltà. Voto 2/5.La punta non riesce a sfruttare tutta la profondità del bucoComportamento su taccheSu tacche piccole, quelle che ad esempio si possono trovare sulle placche con difficoltà superiori al 7a, le Futura vanno bene. Al contrario delle scarpe tradizionali per le Futura più le tacche sono svase, meglio vanno: Le Futura su tacche svase sono impressionanti,&nbsp;tengono sempre. Unico problema invece sono i cambi piedi sulle tacche, si fa un po’ più fatica, ci vuole un po’ più spazio. Voto 4/5.Non riesco a sfruttare tutta la tacca nettaNon solo spingo la tacca svasa ma anche direttamente il pannelloComportamento su svasiQui molto dipende da quanto piccole si sono prese le scarpe. In generale la punta così tonda ruba alcuni millimetri di appoggio, quindi sugli svasi si fa un po’ più fatica. Pur vero che il pacchetto suola e intersuola è talmente perfetto che compensa molto.&nbsp; Voto 3/5.Comportamento in fessuraNon pervenute. Neppure provarci. Non sono pensate per questo tipo di scalata.La Sportiva Futura in arrampicata su canneMorbide, ottimo tallone. Ottima spinta. Magari un po’ in difficoltà su situazioni dove serve tanta aderenza. Voto 4/5.Prestazioni nel tallonaggioOttime. Voto 5/5.Comportamento negli agganci di puntaNon do il massimo dei voti perché la punta No Edge ruba alcuni mm di gomma. Ma per il resto le Futura in aggancio vanno benissimo. 4/5.Infine, quando le paragono con le Solution per quanto riguarda gli appoggi verticali, con le Futura faccio più fatica perché non riesco proprio a trovare la rotazione giusta della caviglia per spingere bene la punta.Calzata delle La Sportiva FuturaIn genere ho il 43.5 con le scarpe normali. Ho scelto le Futura come taglia 40. Così come faccio per le Solution e le Skwama. In questo modo si compensa bene il naturale rilassarsi della pelle naturale e comunque si riempie bene il tallone. Con una scarpa tutta sintetica si avrebbe una tomaia più stabile come forma, senza la necessità di togliere molti numeri.Consigliate perLe La Sportiva Futura sono consigliate solo per falesisti e boulderisti. Non sono adatte per montagna e fessure. Per chi si allena tanto su plastica offrono il vantaggio di durare molto di più di una scarpetta tradizionale. Vantaggio che al giorno d’oggi non trascurerei. Come dicevo sono scarpe adatte anche a chi si può definire principiante avanzato, ovvero che si sta appassionando all’arrampicata. Grazie alle Futura può fare davvero un bel passo in avanti, sia per la loro sensibilità sia per la posizione dell’alluce sempre centrale che porta ad adottare una scalata sempre con l’alluce in spinta.Per chi va a vista sono scarpe ottime soprattutto su vie in strapiombo e canne, un po’ più difficili su buchi e placche con micro-appoggi. Il loro grande vantaggio è che riescono a spingere anche se il posizionamento del piede non è preciso. Nella scalata invece lavorata, dove si va di fino, con le Futura e la loro punta No-Edge si fa fatica a sfruttare ogni decimo di millimetro di roccia del proprio progetto.[prezzo-link link=""https://mountainreview.it/vai/la-sportiva-futura/""]"
18048,"Cimalp Blizzard","La Cimalp Blizzard è una giacca realizzata con tessuto bimateriale Cimaflex brevettato Cimalp. Si tratta di un tessuto elasticizzato e felpato che garantisce ottima libertà di movimento e protezione termica.La zona di contatto tra parte interna delle braccia e parte laterale del busto è rinforzata con inserti in Cordura. Queste caratteristiche la rendono adatta al trail running invernale o con clima freddo e ventoso.Caratteristiche tecniche della Cimalp BlizzardPeso misurato: 330g (taglia S)Tessuti bimateriale Cimaflex Power 250 g/m2 brevettato CimalpInserti in Cordura 6.6Full zip e bottone automatico per tenere la giacca ben salda se lasciata aperta1 tasca laterale con zip per telefono, barrette o chiaviPassante ergonomico per i pollici&nbsp;Collo alto e cappuccio avvolgente&nbsp;Foro per i capelli sul cappuccio nel modello da donnaStampe riflettenti sul retro e sul davantiProtezione dal vento fino a 60 km/h[link-produttore link=""https://www.cimalp.it/it/giacche-da-trail-running/giacca-trail-running-uomo-warm-2810.html#/19-Colore-Rosso%20veneziano/35-Taglia-S""]Modalità di test della Cimalp BlizzardHo utilizzato la giacca Cimalp Blizzard per uscite di trail running nel periodo primaverile ed estivo. L’ho indossata durante le prime ore del mattino con temperature intorno ai 10°C al di sopra di una normale maglietta tecnica e per uscite svoltesi in condizioni di temperature intorno agli 0°C e forte vento. In questo ultimo caso, sotto la giacca indossavo una maglietta termica a manica lunga.La prova sul campo della Cimalp BlizzardDettagli costruttiviLa giacca presenta solo una tasca frontale sul petto. Qui si può riporre un cellulare non troppo ingombrante quale un Google Pixel 4a.Non sono presenti altre tasche, per cui una cintura da running o un apposito gilet da trail running sono indispensabili per riporre gli oggetti che porteremo con noi durante la corsa.La cerniera frontale è molto robusta e scorre con facilità. Non è presente il cursore per aprire la giacca dal basso verso l’alto. La giacca è dotata di un bottone automatico (a clip) per mantenere la stessa in posizione quando viene indossata con la cerniera aperta.Il collo è molto alto e offre grande protezione una volta che la zip frontale è chiusa fino in alto con il cappuccio indossato.Particolare della cerniera frontale con collo alto e bottone automaticoI polsini presentano il classico foro per il passaggio del pollice. Quando si infila il pollice nell’apposita apertura, la giacca rimane ancora più aderente lungo l’intero braccio e segue in maniera ottimale i movimenti della parte superiore del busto.Particolare dei polsini con foro per passaggio polliceNon è presente invece alcuna apertura per poter guardare uno smartwatch qualora lo utilizzassimo per la navigazione o per l’allenamento.Si nota che la parte inferiore della giacca attorno alla vita rimane poco aderente al corpo durante la corsaL’orlo inferiore è poco elasticizzato e la giacca in questa zona segue poco le forme del corpo. Avrei apprezzato un inserto elasticizzato che avrebbe reso la giacca ben aderente al corpo impedendo la penetrazione del vento in maniera ottimale.Il cappuccio risulta molto comodo e ben aderente alla testa senza limitare troppo la liberà di movimento anche durante la corsa. Non è presente alcuna tasca per riporre il cappuccio quando non utilizzato. Da segnalare che la versione da donna presenta un apposito foro per il passaggio dei capelli.Dettaglio del cappuccioPeso e comprimibilitàPeso ed ingombro non sono a livelli ottimali, specie se si deve riporre la giacca nello zaino da trail. La sua comprimibilità, infatti, è limitata. Non offre inoltre nessuna tasca in cui essere ripiegato.DurabilitàAl termine del periodo di test non ho riscontrato alcun segno di usura, in particolare spalle e zona di appoggio dello zaino hanno ben resistito agli sfregamenti. Anche le cerniere hanno sempre mantenuto la loro funzionalità.VestibilitàHo trovato la giacca Cimalp Blizzard molto comoda ed allo stesso tempo avvolgente nella parte superiore del busto. Ciò mi ha permesso di correre anche a ritmi elevati senza che la giacca desse fastidio o si spostasse durante la corsa. La parte inferiore della giacca ha invece un taglio un po’ troppo lasco attorno alla vita che segue poco la forma del corpo. Ciò rende la giacca un po’ svolazzante durante la corsa in questa zona e, in caso di forte vento, si ha minore protezione. L’isolamento termico è comunque ottimo ed abbinata ad una sottostante maglia termica a manica lunga mi ha permesso di affrontare trail in condizioni di freddo e vento a quote tra i 2000 m e i 2700 m senza problemi di termoregolazione. Infatti la traspirabilità rimane buona, anche se avrei apprezzato la presenza di zip laterali apribili. Il tessuto con cui è realizzato, brevettato da Cimalp, è certificato Oeko-Tex 100. Si tratta di una certificazione applicabile all’abbigliamento molto diffusa nel settore della biancheria intima e altri prodotti a diretto contatto con la pelle. Questa certificazione garantisce che il capo sia privo di sostanze tossiche (quali coloranti cancerogeni, metalli pesanti, pesticidi, idrocarburi) e quindi sia sicuro per la salute umana e l’ambiente.Consigliata perConsiglio la giacca Cimalp Blizzard a chi pratica trail running in inverno o necessita di un midlayer da utilizzare per uscite in quota in condizioni di freddo e vento o ancora durante le prime fredde ore del mattino. Il peso e l’ingombro non brillano, ma protezione termica e traspirabilità sono garantite. A mio avviso, inoltre, la giacca risulta valida anche per attività di trekking / hiking.Prezzo: 94,90 €"
18067,"Zamberlan Anabasis Gtx","PremessaLe Zamberlan Anabasis Gtx sono scarpe versatili, adatte all’escursionista che cerca un prodotto utilizzabile in diversi tipi di escursione: dalla sgambata della domenica al trekking di più giorni su terreno facile.Ideali per chi reputa la leggerezza e la comodità, con l’affidabilità della suola Vibram e della membrana in Gore-Tex, le caratteristiche più importanti.Inoltre, il collo di altezza ""mid"" aiuta a proteggere la caviglia dalle storte e a non far entrare l’acqua.Caratteristiche tecniche delle Zamberlan Anabasis GtxPeso: 555 gr (peso singolo scarpone taglia 44)Tomaia: da 1 mm in microfibraFodera: Gore-Tex Extended ComfortSottopiede: Nylon1,5 mm+PESistema di lacci standardIntersuola: zeppa in EVASuola: Vibram® Junko Megagrip®Tipo di forma: Zamberlan® X-Active FitPaese produttore: Italia[link-produttore link=""https://www.zamberlan.com/product/26652937/anabasis-gtx-scarpa-zamberlan-da-hiking-escursionismo-viaggio-dark-blue""]Modalità di testHo utilizzato le Zamberlan Anabasis Gtx durante tutte le escursioni di questa estate, principalmente durante giornate piuttosto calde e assolate, e poche altre in cui ho preso un po’ di pioggia.I test si sono svolti a quote dai 1000 ai 3500 metri, su sentieri terrosi, prati e pietraie, attraversando e soffermandomi in corsi d’acqua.Li ho impiegati sia per camminate veloci con poco peso sulle spalle, sia per escursioni più lunghe con lo zaino carico di tutto il necessario per bivaccare in tenda.La prova sul campo delle Zamberlan Anabasis GtxPrime impressioniA una prima occhiata, gli Zamberlan Anabasis Gtx colpiscono per il design curato e senza fronzoli, oltre che per la disponibilità di ben 7 diversi colori nelle taglie dalla 42 alla 48.Una volta in mano, si può godere del peso veramente ridotto, della morbidezza dei materiali e della complessiva sensazione di un prodotto di qualità molto simile a una pedula a collo alto.Naturalmente questa morbidezza si traduce anche in minor protezione dagli urti, sia sul puntale che lateralmente.Comfort e trazione delle Zamberlan Anabasis GtxIl comfort delle Zamberlan Anabasis Gtx è davvero notevole. Il sottopiede è ben imbottito e ammortizzato sotto il tallone, mentre la linguetta ha la solita membrana da entrambi i lati, direttamente collegata alla tomaia, che contribuisce all’impermeabilità.La calzata è agevole grazie all’imbocco ampio e lo scarpone risulta morbido senza essere soffocante attorno al piede.Dettaglio dell’interno degli scarponi, della linguetta e del sottopiedeIl sistema di allacciatura è standard, con lacci della giusta lunghezza che si infilano in asole classiche nello stesso materiale della tomaia ad esclusione dell’ultimo gancio metallico (senza freno).La sensazione è che questo sistema sia affidabile e duraturo nel tempo.Il sistema di allacciatura standard dei Zamberlan Anabasis GtxLa suola Vibram Junko Megagrip è morbida e ampia, con gomma ruvida in mezzo ai tacchetti per limitare l’aderenza dello sporco.Avere una mescola morbida significa anche che l’usura sarà leggermente più rapida, specialmente se utilizzata molto su rocce e pietraie.In fase di camminataI tacchetti sono disposti in modo lineare garantendo un ottimo grip su ogni terreno su cui le ho utilizzate. l design fa sì che l’autopulizia sia agevolata dalle ampie vie di fuga laterali. La rollata risulta così attutita e la postura è bilanciata grazie anche alla pianta larga.Nonostante non abbia avuto particolari problemi in discesa, occorre considerare che il tacco non è accentuato come in scarponi più tecnici. La suola è studiata per favorire la camminata veloce e questo potrebbe compromettere la frenata in sentieri più impegnativi.Non lo reputo tuttavia un difetto: questo scarpone non è destinato a un utilizzo in contesti tecnici.La mescola morbida si abbina bene alla flessibilità della suola e della scarpa in generale, che si comporta come una pedula estremamente morbida e sensibile.La camminata risulta così naturale e sicura: la trazione in salita è molto buona su terreni misti e morbidi. Per contro diventa però poco performante su roccia tecnica e su pietraia manca un po’ di protezione dagli urti. Ottima su strade bianche e su asfalto.Termicità e traspirabilitàDurante questa calda estate posso dire che gli Zamberlan Anabasis Gtx si sono rivelati degli scarponi sufficientemente traspiranti da non far riscaldare eccessivamente il piede, sensazione derivata anche dal peso ridotto dello scarpone.Per quanto riguarda la termicità, non ho ancora avuto modo di provarli con temperature fredde, ma viste le caratteristiche del prodotto, mi sento di consigliarli esclusivamente per un utilizzo tre stagioni.Impermeabilità delle Zamberlan Anabasis GtxL’impermeabilità è sicuramente uno dei punti di forza degli Zamberlan Anabasis Gtx. Durante le lunghe sessioni fotografiche che ho svolto con i piedi immersi in un torrente, con l’acqua che raggiungeva quasi la sommità del collare, non mi è mai capitato che il piede si bagnasse.Calzata delle Zamberlan Anabasis GtxLa vestibilità di questi scarponi è generosa soprattutto nell’avampiede, mentre la caviglia rimane ben ferma e sicura senza tuttavia risultare soffocata.Normalmente indosso la taglia 44 e anche per i Zamberlan Anabasis Gtx questo numero si è rivelato giusto. Per quanto riguarda la scelta della propria taglia, sul sito ufficiale è possibile consultare una tabella molto completa.Consigliati perConsiglio le Zamberlan Anabasis Gtx a due opposte categorie di escursionisti durante il periodo primavera-estate-autunno:agli escursionisti evoluti che cercano uno scarpone leggero e di qualità che permetta un passo veloce e che unisca i benefici di una pedula alla maggior sicurezza del collare ""alto""mid"";agli escursionisti alle prime armi che frequentano principalmente la bassa e media montagna  senza addentrasi su pietraie complesse e contesti tecnici. La loro comodità li rende una scelta intelligente anche per i viaggi in cui si prevede di indossarli tutto il giorno in lunghe attività outdoor.Prezzo: 239,00 €[prezzo-link]"
18104,"ATK Raider 13 Evo","L’ATK Raider 13 Evo fa parte della gamma che rappresenta la massima espressione tecnologica di ATK Bindings applicata alla categoria Free Touring. Il Raider 13 Evo ha un paio di caratteristiche chiave&nbsp;che&nbsp;lo distinguono dai modelli precedenti e dalla concorrenza: la retrazione automatica del freno dello sci e la regolazione del rilascio della punta&nbsp;con un sistema che assorbe gli shock per evitare aperture accidentali.Caratteristiche tecniche dell'ATK Raider 13 EvoMateriali: Alluminio 7075 finemente lavorato, acciaio inossidabile e polimero cristallinoRilascio laterale del puntale e verticale e laterale della talloniera, regolabile su posizioni da 5 a 13Ski-brake integrato con blocco in salita tramite rotazione della tallonieraSelettore multi-posizione sulla leva frontale per 3 posizioni di durezza di bloccaggio del puntale in modalità di salitaTalloniera con 3 posizioni di camminata: base e due altezze con alzataccoAlzatacco con blocchi magnetici e azionabile con bastoniciniSnow pack proof: design del puntale limita deposito di neve, ghiaccio o altri detriti&nbsp;Easy entry system:&nbsp;geometria degli elementi di aggancio del puntale con un step-in semplice e immediatoAlloggio per i rampantPossibilità di inserire uno spacer sotto la talloniera per dare ulteriore supporto allo scarponeLarghezza ski-brake 86, 91, 97, 102, 208 e 120mmPeso sciatore: 50-110 KgPeso attacco: 370 gr al singolo attacco (punta + talloniera)[link-produttore link=""https://atkbindings.com/?utm_source=mountainreview&amp;utm_medium=online_linkproduttore&amp;utm_campaign=raider13evo_black&amp;utm_id=202513""]Modalità di testHo testato l’ATK Raider Evo 13 in uscite da scialpinismo primaverili, dapprima nelle Alpi di Lyngen in Norvegia e successivamente nelle Alpi. Date le condizioni ho praticato uscite con dislivelli di 1300 D+ circa, con nevi da polverose e profonde a trasformate. Gli sci utilizzati sono i Black Diamond Helio Carbon 95 stagione 22/23. L’approccio alla sciata è stato tipico del free touring, privilegiando i pendii di discesa dove ricercare velocità, curve ad ampio raggio e quindi alte forze trasmesse all’attacco.La prova sul campo dell'ATK Raider 13 EvoCome si presentaLa gamma Raider Evo rappresenta la totalità delle funzioni disponibili sugli attacchi ATK, portando il prodotto ad un livello “full optional”. Mi sono piaciuti i materiali lavorati con finiture al laser che agevolano la funzionalità di utilizzo, oltre che l’estetica. Alluminio 7075, acciao Inox e polimeri evoluti per le parti che lavorano in assorbimento delle vibrazioni e del carico.Il puntale degli ATK Raider 13 EvoAlcune caratteristiche costruttive evitano che si depositi neve o ghiaccio nei meccanismi di blocco-sblocco, soprattutto sotto il puntale. Lo Snow Pack Proof System® del puntale evita l’accumulo del manto nevoso sotto la punta, anche con diverse transizioni salita/discesa. Ho potuto testare con piacere la funzionalità anche in nevi profonde dove ho messo e tolto gli sci più volte.Dettaglio del puntale degli attacchi ATK Taider 13 EvoIl sistema di blocco del puntale per la salita è stato migliorato rispetto ad altre versioni ATK: sul Raider è infatti presente una leva più generosa per un conseguente effetto leva che riduce lo sforzo di intervento.La leva per il blocco del puntaleIl blocco e sblocco della leva anteriore è eseguibile facilmente sia con le mani che con la manopola del bastoncino, come nel mio caso essendo dotata di una becca adeguata.La novità principale sul puntale è data da un sistema di regolazione dello sgancio anteriore, tarabile al pari della talloniera con valori di rilascio regolabili, per una gestione delle forze laterali. Personalmente, data la sciata spesso veloce e con compressioni, mi è capitato almeno due volte di cadere e l’attacco si è sganciato correttamente. La talloniera degli ATK Raider 13 EvoL’aggancio dello scarpone alla talloniera è il caratteristico Cam Release System®: un sistema esclusivo di ATK che fornisce prestazioni di discesa stabili e allo stesso tempo morbide. Ho trovato le operazioni di step in posteriori sempre precise, e la talloniera sempre stabile, con il giusto rilascio della flessione sullo sci da parte dell’attacco.Una piastra di regolazione da 25 mm è integrata nella parte del tallone per garantire una regolazione rapida in caso di sostituzione dello scarpone; personalmente ho due scarponi di lunghezza leggermente differente e trovo questo sistema di ATK geniale quanto funzionale.Il sistema di sgancio sulla parte del tallone offre un range di regolazione da 5 a 13, sia laterale che verticale. Di fatto replica quanto presente in punta, così da avere una omogenità di regolazione.L'alzataccoTre posizioni di camminata, la base e due gestibili con l’alzatacco fatto di appoggi facilmente attivabili con il bastoncino. Il brevetto Magneto Heel Flaps® offre la possibilità di variare l’altezza con il minimo sforzo, in quanto le flange stanno insieme con dei magneti che sono efficaci e facilmente sbloccabili.Funzionamento dell'alzataccoL’alzatacco si dispone quindi in posizione tutto dietro (scarpone dx) quando non si usa, mentre si ribalta in avanti (scarpone sx) quando viene fatto entrare in funzione.Lo Ski-BrakeParlando di Ski-Brake, ho provato nel tempo le varie soluzioni ATK (frontale, posteriore con levetta) e in questo caso l’Automatic Brake System® ha il vantaggio che non richiede ulteriori interventi per l'attivazione dello ski-brake posteriore, è sufficiente fare step in. Questo agevola di molto l’utilizzo dell’attacco in situazioni di freeride dove si potrebbe far uso di impianti da sci, o nelle situazioni in pista.Il freno è generoso, dotato di leve robuste e profonde che portano il meccanismo agli stessi livelli di un freno da attacco da pista. L’unico aspetto a cui fare attenzione, con questo sistema come in altri simili, è che quando si toglie lo sci in salita, essendo il freno bloccato sotto la talloniera e in posizione di riposo, il freno stesso non è attivo. Serve quindi prendere subito lo sci in mano, dopo lo sgancio, ruotare la talloniera così che il freno entri in funzione. Senza questa manovra, se si dovesse perdere lo sci, lo stesso non verrebbe frenato.Feeling nella sciataParlare del feeling di un attacco è un po’ come andare a capire le sensazioni di un cerchione in lega leggera dell’auto: serve andare un po’ ai limiti. Ho trovato il Raider 13 Evo il prodotto ATK migliore al momento, per chi nello skialp cerca la sciata prima della salita. Tuttavia leggero in salita, comodo nello step in, preciso in punta in coda, riesce a ritornare tutta l’elasticità dello sci sotto i piedi nei momenti di rilascio in inversione di curva, per poi aiutare con la sicurezza in presa di spigolo.Consigliato perL'ATK Raider 13 Evo è un attacco adatto agli scialpinisti più aggressivi, che ricercano pendenze importanti, velocità e curve ad ampio raggio.I più esperti riusciranno a capirlo per bene e far brillare tutto il suo potenziale. Adatto al free touring, lo vedo bene su uno sci sopra i 90mm e combinato con uno scarpone rigido a 4 ganci.[prezzo-link link=""https://mountainreview.it/vai/atk-raider-13-evo/""]"
18148,"K2 Wayback 89 W","Il K2 Wayback 89 Women torna sul mercato completamente ridisegnato e con un millimetro in più sotto al piede, grazie alla ricerca e sviluppo di Guide Alpine e atleti. Si tratta di uno sci leggero ma destinato ai grandi dislivelli con discese anche impegnative. Caratteristiche tecniche dei K2 Wayback 89 WMateriali: legno di Paulownia e TitanalCostruzione: Cap Side-WallSoletta: polietilene sinterizzatoLunghezze disponibili: 153, 160, 167 (cm)Sidecut: 121, 89, 197 (cm)Peso: 1150 grammi (misura 160)Raggio: 12.5 mRocker (punta-coda): 31.50, 22.60 (cm)[link-produttore link=""https://k2snow.com/it-it/p/wayback-89-womens-skis-2024 ""]Costruzione dei K2 Wayback 89 WI K2 Wayback 89 W sono costruiti in legno di Paulownia con rinforzo in Titanal Touring Tech e bio resina. Questa combinazione li rende stabili fa al contempo mediamente flessibili e decisamente leggeri.Questi sci sono dotati di All-Terrain Rocker: questo vuol dire che avremo un rialzo graduale in punta e un rocker corto sulle code, caratteristiche che ne aumentano il controllo su nevi con condizioni variabili.Modalità di testHo testato questi sci da fine febbraio a fine maggio in svariate uscite di scialpinismo con dislivelli fino ai 1500-1800 metri. Le condizioni che ho incontrato sono state variabili; dalla neve polverosa, alla bagnata, alla crosta portante e non. Gli sci li ho testati con attacco ATK Rental 12 e scarponi Tecnica Zero G Tour Scout W. Le pelli in dotazione sono Pomoca Climb Pro Mohair personalizzate per K2, con agganci nei buchi in punta e in coda. Ci tengo ad aggiungere che avendo subito un infortunio alla caviglia ho prediletto questi sci in fase di recupero, trovandoli più facili e manovrabili rispetto quelli cui sono solita utilizzare.Come lunghezza ho testato i 160 cm.La prova sul campo dei K2 Wayback 89 WSalitaI K2 Wayback 89 W sono leggeri in salita e nonostante siano piuttosto camberati quando schiacci sul duro si flettono bene ed hanno una buona tenuta. In inversione lo sci si alza al più leggero movimento del piede, anzi, è quasi fin troppo reattivo e per me che sono abituata a fare inversione con il kick-turn più volte mi sono data la punta sulle ginocchia. Per quanto il sistema di aggancio delle pelli con il buco sugli sci abbia i suoi lati positivi (le pelli si tendono alla perfezione) a me personalmente non fanno impazzire perchè rendono lo sgancio con gli sci ai piedi un po' macchinoso, per non dire impossibile.Per fare portage ho messo spesso gli sci nello spallaccio dello zaino e devo dire che sulla schiena quasi non si sentono. In discesa su polvereHo testato i K2 Wayback 89 W in una delle più belle uscite della stagione, a livello di neve. Su polvere, non troppo profonda, sono molto divertenti ed hanno una buona galleggiabilità. Per quanto si possano usare anche in un metro di fresca senza problemi, chi predilige le uscite invernali in polvere dovrebbe optare per il 98. Ad ogni modo, il disegno della punta e il rocker aumentano la galleggiabilità a dispetto della larghezza sotto al piede.Altre neviPer me esiste la polvere e poi tutto il resto. Andando nello specifico direi che su neve bagnata e pesante sono ancora divertenti e manovrabili, su neve dura e ghiacciata funzionano ma non sono nel loro ambiente naturale e su firn sono divertentissimi. Su crosta non portante il rocker accentuato aiuta a romperla rendendo possibile la discesa a valle; divertente non vedo come potrebbe esserlo con qualunque sci.Li ho provati inoltre su qualche rientro breve in pista e nonostante il loro peso piuma tengono bene lo spigolo senza sbacchettare eccessivamente.Feeling generaleHo riscontrato che se si ha un un approccio alla sciata piuttosto ""dritto"" e con poche curve, gli sci non sono di molto supporto perchè hanno un raggio medio che tende a far tornare lo sci verso l'alto quando si spinge con l'esterno. Ho trovato che il passaggio da una lamina all'altra non è troppo immediato.La reattività dello sci all'impulso è però immediata: lo sci risponde al minimo movimento del piede e si manovra con pochissimo sforzo. Sono riuscita a sciarci per 1500 metri di discesa con una caviglia praticamente rotta, senza fare una grande fatica. Non sono dei bulldog devasta quadricipiti, per intenderci, ma restano morbidi e leggeri anche in discesa.Sul ripido dicono la loro, essendo molto facili da alzare in curva saltata. Tuttavia non mi sentirei di consigliarli sul duro.MisureIo sono alta 158 cm ed ho utilizzato i 160 cm. Come misura sono stati perfetti per me, che tra l'altro sono abituata a sciare con sci 167 ma larghi 100 sotto al piede. A sciatrici intermedie in via di crescita consiglio di prenderlo qualche cm in meno rispetto alla propria altezza, senza esagerare, per non perdere in termini di galleggiabilità.Consigliati perConsiglio i K2 Wayback 89 W per sciatrici da intermedie ad avanzate che cercano uno sci versatile, facile e giocoso per tutte le uscite di sci alpinismo e che non siano patite della deep pow ma motivate ad uscite alpinistiche anche impegnative. La principiante lo può usare senza problemi ma non ne apprezzerebbe tutte le qualità; ci sono altri sci K2 più adatti a chi è alle prime armi.[prezzo-link link=""https://mountainreview.it/vai/k2-wayback-89-w/""]"
18228,"Rab Kinetic Alpine 2.0 Women's Jacket","PremessaLa Rab Women's Kinetic Alpine 2.0 Waterproof Jacket è la nuova giacca di Rab pensata  in particolare per l’arrampicata, l’alpinismo e l’hiking. È classificata come giacca waterproof, anche se la morbidezza e la libertà di movimento la fanno assomigliare più ad un softshell.Nonostante Rab sottolinei che la giacca è realizzata in materiale riciclato, sul sito si aggiunge che parlare di sostenibilità può risultare complicato. Quindi, la politica scelta dal marchio Rab è di essere trasparenti, mostrando i dati nudi e crudi sulle percentuali di materiale riciclato e sull'utilizzo di fluorocarburi.Caratteristiche tecniche della Rab Women's Kinetic Alpine 2.0 WaterproofTessuto principale: Recycled polyester knit face 3L with PU membrane and polyester backer/ Proflex/ 120gsm/ HH: 10,000 mm/ MVTR: 35000g/m2/24 hrs. Il Proflex è un tessuto sviluppato da Rab che offre protezione e versatilità racchiudendo in sé sia le caratteristiche di protezione e performance di un hardshell, sia il comfort e lo stretch di un softshellRinforzi: Stretch polyamide woven 3L/ Proflex/ 149 gsm - Stretch polyamide woven 3L/ Proflex/ 149 gsm disposti nelle zone di maggior usura come avambracci, polsini, spalle e fianchiDue tasche esterne sui fianchi, una tasca interna al livello del pettoPolsini regolabili con velcroCappuccio compatibile con elmettoDoppia regolazione del cappuccioFit: regolareRegolazione in vitaPeso: 366g (taglia M)Paese produttore: Cina[link-produttore link=""https://rab.equipment/eu/women-s-kinetic-alpine-2-0-jacket""]Le altre caratteristiche della giacca sono indicate da Rab in termini di punteggio da 1 a 5:Modalità di testLa giacca è stata testata da agosto a dicembre per hiking, per scalate multipitch nelle Dolomiti, uscite di scialpinismo e, anche se non indicato dal sito del produttore, per uscite in MTB.La Rab Women’s Kinetic Alpine 2.0 waterproof è stata testata sia in condizioni di bel tempo e temperature alte, sia in condizioni di maltempo e basse temperature.La prova sul campo della Rab Women's Kinetic Alpine 2.0 WaterproofDesign e funzionalitàLa giacca ha un design semplice e funzionale: poche regolazioni ed una lunga cerniera che percorre la giacca dal collo ai fianchi. Le regolazioni si contano solo in vita (regolazione interna tramite elastico e bottone a pressione) e, due, sul cappuccio.Le regolazioni in vita e sul cappuccio della Rab Women's Kinetic Alpine 2.0 Waterproof Jacket.La chiusura in vita ed i polsini dotati di velcro mi hanno permesso di regolare la giacca alla mia fisicità. La giacca è poi dotata di tre tasche: due esterne ed una interna. La tasca interna si trova al livello del petto, non è grandissima ma utile per riporre piccoli oggetti, come le barrette. Le due tasche esterne si trovano a livello dei fianchi, molto ampie e chiuse da una lunga cerniera.La tasca esterna della Rab Women's Kinetic Alpine 2.0 Waterproof.La tasca interna.Le tasche si trovano a livello della cintura dell’imbrago però, essendo così ampie, si riescono ad aprire ed a utilizzare anche con l’imbrago addosso.Peso della Rab Women's Kinetic Alpine 2.0 WaterproofCon un peso di 366 g, questa non è la giacca più leggera che io abbia provato: è leggermente più pesante di softshell da me provati (ad esempio la giacca Ternua Dynamic, peso 356g). Tuttavia, se la paragoniamo ad un hardshell, la giacca Rab Women’s Kinetic Alpine 2.0 waterproof risulta decisamente più leggera.In conclusione, essendo una via di mezzo tra un softshell ed un hardshell la giacca ha un peso contenuto.StretchUna volta indossata, la giacca è morbida e accompagna ogni movimento. Lo stretch è davvero efficace: il range di movimenti è ampio, dal sollevare le braccia al ruotare il busto.Lo stretch della giacca si percepisce soprattutto quando si indossa l’imbrago: non ci si sente impediti nel raggiungere le prese, la giacca si adatta ai movimenti senza mai scalzare dall’imbrago.Secondo me questo rappresenta uno dei punti di forza della Rab Women’s Kinetic Alpine 2.0 waterproof: l'ho indossata per arrampicare vie lunghe e non mi sono mai trovata a disagio o bloccata nello scalare.Molto comoda anche per uscite di scialpinismo, dove si apprezza l'elasticità della giacca e la possibilità di indossarla sopra ad altri strati termici.TraspirabilitàRab indica che la giacca è molto traspirabile, assegnandole un punteggio di 5/5. Dalla mia prova sul campo è difficile dare una valutazione: essendo un misto tra un hardshell ed un softshell, risulta più traspirabile di un hardshell e meno traspirabile di un softshell. Ad esempio, utilizzandola su vie multipitch nelle Dolomiti, una volta sudata, sono rimasta bagnata per molto tempo. Però, nei giorni in quei giorni il clima era molto umido, cosa che sicuramente ha influenzato la valutazione della traspirabilità.Impermeabilità della Rab Women's Kinetic Alpine 2.0 Waterproof JacketHo provato la giacca in giornate piovose e questa è rimasta asciutta per lungo tempo, mostrando quelle caratteristiche tipiche dei gusci hardshell. Una volta finito di piovere la giacca è rimasta umida esternamente, ma sotto il sole si è asciugata velocemente.DurabilitàAl tatto si sente che la giacca è realizzata con un materiale robusto e duraturo. Dopo giornate di scalate, questa non presenta segni di abrasione sulle maniche o sui fianchi.L’utilizzo di zone rinforzate in corrispondenza dei punti di maggior usura permette di utilizzare la giacca al 100% senza pensare che questa possa rovinarsi.Ingombro Essendo realizzata con un materiale molto morbido, la giacca riesce a compattarsi bene. Dimentichiamoci di poterla compattare in una tasca di pochi centimetri, ma se la mettiamo all'interno di uno zaino la giacca Rab Women’s Kinetic Alpine 2.0 waterproof non occupa tanto posto.AntiventoLa protezione contro il vento è ottima. Il collo alto e le varie regolazioni in vita e sui polsini, una volta chiusi, evitano l'ingresso di aria fredda.Anche il cappuccio, opportunamente regolato, aderisce bene alla testa offrendo una buona protezione al vento sulle orecchie e sulla testa.Vestibilità della Rab Women's Kinetic Alpine 2.0 Waterproof JacketIo ho provato questa giacca in taglia M (UK size 12). Sono alta 165 cm, di corporatura media, e solitamente nella parte superiore del mio corpo vesto taglia M. La giacca provata mi calza a pennello. Non è stretta e mi permette di utilizzare un primo strato al di sotto di essa. Le maniche arrivano giuste al polso.Il cappuccio è un po' grande ma è fatto in modo da poterlo utilizzare con il casco. Il fit della giacca è regolare ed il taglio femminile si nota da una sfiancatura appena accennata.Per tutti questi motivi suggerisco di non prendere taglie più piccole o più grandi di ciò che si veste di solito.Consigliata perLa giacca Rab Women’s Kinetic Alpine 2.0 waterproof è robusta, impermeabile e dotata di grande elasticità a beneficio della libertà di movimento in arrampicata. La consiglio quindi per l’arrampicata e l’alpinismo e in tutte le situazioni dove è necessario un guscio da maltrattare senza pensieri.Essendo una mezza via tra un hardshell tradizionale ed un softshell è indicata per tutte quelle attività outdoor dove non si hanno temperature molto basse e dove si ha bisogno di una giacca che “vada bene un po’ per tutto”, come hiking, uscite di scialpinismo primaverile o alpinismo su roccia.[prezzo-link link=""https://mountainreview.it/vai/rab-kinetic-alpine-2-0-women/""]"
18264,"Rab Namche Gtx","PremessaIl Rab Namche Gore-Tex Paclite Jacket è un guscio tecnico leggero e dalla vestibilità regolare, essenziale ma ben studiato per rispondere agli eventi metereologici avversi che possono insorgere durante l’attività escursionistica, anche oltre i tremila metri di quota.La sua ottima resistenza al vento e alla pioggia, unita alla comprimibilità dei materiali, lo rendono un compagno ideale da portare sempre nello zaino e da utilizzare in caso di bisogno.Caratteristiche tecniche della Rab Namche Gore-Tex Paclite JacketVestibilità: regolareTessuto principale: tecnologia impermeabile Gore-tex Paclite® riciclato 75D a 2,5 strati con DWR senza PFCec (116 g/m²)Impermeabilità: 28.000 mmTraspirabilità RET: &lt;6Peso: 370 gr (taglia L)Cappuccio regolabile dalla nuca e dal mento con visiera semirigida e flessibileMentoniera foderata in pileArticolazione delle maniche per libertà di movimento e sollevamento delle bracciaCerniere frontale e delle tasche YKK® AquaGuard® con protezione antivento interna, cuciture nastrateTasche per le mani che fungono anche da prese d'ariaPolsini regolabili con chiusura a strappo anti-intoppoRegolazione dell'orlo inferiore su due lati con una sola manoPaese produttore: Cina[link-produttore link=""https://rab.equipment/eu/mens-namche-gore-tex-paclite-jacket#""]Modalità di testHo testato il guscio Rab Namche Gore-Tex Paclite Jacket durante il tardo periodo estivo e autunnale 2023, incontrando situazioni di semplice vento e altre di pioggia più o meno battente su sentieri alpini dagli 800 ai 3100 metri di quota.Le temperature incontrate variavano da 8°C a 16°C circa.La prova sul campo della Rab Namche Gore-Tex Paclite JacketPrime impressioniLa prima impressione del Rab Namche Gore-Tex Paclite Jacket è di trovarsi in mano un prodotto studiato per svolgere bene il suo lavoro.Il Paclite 2,5 strati è la membrana più leggera di Gore-Tex, studiata per applicazioni non troppo usuranti (come il trekking) e per contenere peso e ingombro. Il tessuto è liscio e non elasticizzato, tuttavia leggero e facilmente ripiegabile su sé stesso fino a raggiungere dimensioni sufficientemente ridotte.I materiali sono di alta qualità, molti dei quali riciclati e privi di PFC (fluorocarburi) di interesse ambientale (PFCec DWR). Sul sito si precisano le varie percentuali di materiali riciclati per un totale del 41% del peso totale del prodotto, e la presenza di alcune piccole quantità di fluorocarburi permessi (C6).Design e regolazioniAnche se abituato a capi più ""slim"" non ho avuto problemi nella regolazione dei vari elastici (tutti regolabili con una sola mano) arrivando presto alla configurazione a me più congeniale.Troviamo elastici in vita, dietro la nuca e sul collare.Il cappuccio è comodo e regolabile dal collare anche in altezza, riuscendo così a farci stare sotto un caschetto senza alcuna forzatura.La regolazione del cappuccio avviene anche tramite gli elastici posti sul collare.I polsini sono regolabili tramite delle strisce di velcro, personalmente preferisco questa soluzione ai polsini elasticizzati perché permette una regolazione più personalizzata e adattabile agli strati inferiori.Impermeabilità e traspirabilità della Rab Namche Gore-Tex Paclite JacketLa Rab dichiara per il Namche Gore-Tex Paclite jacket un’ottima impermeabilità di 28.000 mm di colonna d’acqua, affermazione che ha trovato riscontro durante i miei test.Durante gli acquazzoni che ho affrontato, infatti, ho sempre visto l’acqua scivolare sul tessuto senza mai sentire la sensazione di umido sulla pelle, nemmeno dopo ore di utilizzo.Inoltre, le cerniere YKK sono tutte protette dall'interno mentre le cuciture sono tutte nastrate.La traspirabilità invece non mi ha impressionato particolarmente: specialmente in progressione in salita avrei gradito maggior aerazione.Non avendo cerniere sotto le ascelle, l’unica possibilità è procedere con le tasche aperte, ma sotto la pioggia e/o con oggetti al loro interno non è una cosa che mi piace troppo.Se si vuole tenere in tasca dei dispositivi tecnologici la Rab consiglia di proteggerli dalla condensa inserendoli dentro a sacchettini impermeabili.L'interno delle tasche della Rab Namche Gore-Tex Paclite Jacket.Le tasche, infatti, fungono anche da ""presa d'aria"", essendo fatte di rete verso l'interno. La decisione di non prevedere prese d’aria sotto le ascelle è sicuramente dovuta alla scelta di mantenere più leggero il capo, a costo di sacrificare un po’ di traspirabilità.Termicità e protezione dal ventoIl Rab Namche Gore-Tex Paclite Jacket protegge egregiamente dal vento, anche se indossato al di sopra di una maglietta estiva.Va sottolineato come all'interno non ci sia alcuna imbottitura o strato morbido e caldo sulla pelle. Questo lo rende inadatto a un utilizzo da ""giacca"" per le basse temperature ma decisamente comodo da indossare su altri capi per un ottimo effetto ""cipolla"".Mi è capitato, infatti, di utilizzare questo guscio su di una camicia in flanella o su di un micropile, ottenendo un ottimo comfort termico a temperature intorno ai 10°C e con un leggero vento dopo il tramonto.Questa sua comodità nell'essere indossato sopra altri strati è dovuta anche dalla vestibilità regolare e “generosa”.Vestibilità della Rab Namche Gore-Tex Paclite JacketLa vestibilità è larga, io sono alto circa 183 cm per 80 kg, solitamente indosso giacche L o XL a seconda del brand e in questo caso ho dovuto prendere una L sentendola ancora “generosa” ma accettabile per un guscio.In questo devo dire che la tabella delle taglie presente sul sito Rab non è stata di grande aiuto, indicando per ogni misura del mio corpo taglie diverse, che oscillavano dalla S alla XL. Meglio fidarsi delle proprie sensazioni e scegliere sapendo che veste circa mezza taglia in più del normale.Consigliata perConsiglio il Rab Namche Gore-Tex Paclite Jacket a tutti coloro che cercano un guscio da trekking facilmente trasportabile e leggero, da portarsi sempre nello zaino in caso di pioggia o forte vento.Per le sue caratteristiche di vestibilità, è particolarmente indicato sia per l’utilizzo estivo su una maglietta come semplice windstopper, sia su abbigliamento termico - piumini o mid-layers - sfruttando le varie combinazioni per ottenere configurazioni più calde e protettive.Pur non essendo elasticizzato, data la vestibilità comoda, non risulta mai d’ostacolo anche quando utilizzato su percorsi più tecnici, come vie ferrate o sentieri attrezzati, dove è richiesta una buona mobilità.[prezzo-link link=""https://mountainreview.it/vai/rab-namche-gtx/""]"
24305,"Zamberlan Salathé Trek Gtx Rr","PremessaLa Zamberlan Salathé Trek Gtx Ee è un modello che nasce dalla ormai classica Salathé Gtx Rr, che viene qui modificata e resa a taglio alto per proteggere la caviglia. La scarpa si caratterizza per un'ampia versatilità di utilizzo: dalla gita completa “dall’auto alla cima”, passando anche fuori sentiero, su terreni umidi o pietrosi, a gite di più giorni, avvicinamenti lunghi e vie ferrate.È quindi una scarpa pensata per tutte quelle situazioni di media montagna in cui non si devono affrontare ambienti nevosi o ghiacciati: come la sua “sorellina”, infatti, non è ramponabile.Caratteristiche tecniche gli Zamberlan Salathé Trek Gtx RrTipo di tomaia: pelle scamosciata con trattamento HydroblocSpessore tomaia: 1,6 mm - 1,8 mmMembrana Gore-Tex Extended ComfortSottopiede microporoso in Nylon da 1,5mmIntersuola con zeppa In EVA a doppia densità per assorbimento urtiRiflettore RECCO®Suola Vibram® Pepe With MEGAGRIP®Allacciatura fino alla punta Fascione in gomma a 360°Forma X-Active Fit® studiata per creare una scarpa “dall’auto alla cima”Peso: 480 g mezzo paio, misura 42Paese produttore: Italia[link-produttore link=""https://www.zamberlan.com/product/27943530/salathe-trek-gtx-rr-scarpa-zamberlan-da-trekking-hiking-black-grey""]Modalità di testHo testato le Zamberlan Salathé Trek Gtx Rr, dal mese di agosto fino a ottobre inoltrato, per un totale di oltre una dozzina di escursioni. Il test ha previsto lunghe camminate sia su sentieri segnalati che fuori traccia, passaggi su pietraie ripide e insidiose, con gande mobili e lunghi tratti saltando su grossi sassoni. Inoltre, ho incontrato anche terreni fortemente umidi e imbevuti d’acqua, nonché alcuni passaggi di arrampicata molto facile.La prova sul campo dei Zamberlan Salathé Trek Gtx RrCome si presentanoLa Zamberlan Salathé Trek Gtx Rr presenta lo stesso look caratteristico della Salathé Gtx Rr. Il taglio alto è ovviamente la grossa differenza estetica presente tra i due modelli. Effettivamente mi ha protetto l’articolazione in più occasioni, ma soprattutto, quando nelle gite più lunghe si sono fatti sentire momenti di stanchezza, ha meglio sostenuto la caviglia. Il peso di questo modello, rispetto a quello a caviglia bassa, è leggermente più alto (480 g a scarpa vs 445 g del modello a caviglia bassa), ma rimane comunque un peso decisamente contenuto.La soletta rimane invariata nei due modelli: svolge egregiamente il suo lavoro, aggiungendo ammortizzazione e stabilità alla intersuola EVA, grazie al sottopiede microporoso in Nylon da 1,5mm.Il sottopiede forato degli Zamberlan Salathé Trek Gtx Rr.Gli Zamberlan Salathé Trek Gtx Rr visti da sottoAnche vista da sotto, il modello non cambia rispetto alla versione bassa. La suola è in Vibram®Pepe con Megagrip e presenta lo stesso identico design a tasselli del modello a caviglia bassa. La tenuta della scarpa su roccia è risultata salda e precisa. La scarpa non hai mai mollato il grip, sia su sentieri sconnessi, su tratti umidi, ma anche su passaggi più verticali. Ho sempre avuto la sensazione di avere un saldo controllo e una precisione elevata. Utilizzo in facile arrampicataLa “climbing zone” anteriore in mescola Megagrip svolge molto bene il suo lavoro, specie su passaggi di secondo o terzo grado in cui non è necessario mettersi le scarpette da arrampicata.Qui è facile stringere le scarpette tirando le stringhe che arrivano fino alla punta per avere più controllo e precisione. Una bella cosa, specie se puoi farti tutta una gita con lo stesso scarpone, senza rinunciare a niente.Il sistema di allacciatura degli Zamberlan Salathé Trek Gtx Rr arriva fino alla punta.La climbing zone anteriore l’ho sfruttata in più occasioni, specie sotto la cima, su passaggi verticali in cui dovevo usare le mani per tenermi attaccato alla roccia, sia in ascensione che in discesa. La precisione che permette questa scarpa in queste circostanze è piuttosto buona.Devo segnalare che dopo avere “spremuto” ben bene la scarpa su alcune gite ho notato una leggerissima scollatura di un paio di millimetri della parte più alta della climbing zone. Comunque la scarpa è stata davvero maltrattata per arrivare a questo e i pochi millimetri di distacco non hanno compromesso la tenuta e la compattezza del resto della suola.In fase di camminataQui è dove la scarpa mi ha lasciato più soddisfatto. La sua leggerezza, unita alla compattezza, alla precisione e al comfort della camminata, mi ha proprio convinto. Con le Zamberlan Salathé Trek Gtx Rr non ho mai rimpianto scarpe più basse e leggere, come a volte succede quando si cammina a lungo su percorsi facili. L’allacciatura modulabile permette di scegliere correttamente quanto e come stringere la scarpa. Stringere molto i lacci per guadagnare in precisione non mi ha infastidito nonostante io abbia un piede a pianta piuttosto larga.L’ammortizzazione con intersuola con zeppa in EVA a doppia densità svolge egregiamente il suo lavoro di ammortizzazione. Il risultato è una camminata morbida e piacevole, seppur precisa.Nella pratica, questo ha comportato che anche sulle discese nelle gite più lunghe, non ho avvertito grossi fastidi alle ginocchia, a cui di solito tendo ad essere soggetto se indosso scarpe con poca ammortizzazione.Le rifiniture sono ben eseguite nei minimi particolari e la scarpa è ben assemblata. Un fascione in gomma laterale a 360° protegge il modello da usura e graffi.Il taglio alto della caviglia mi ha aiutato sui percorsi più sfiancanti, quando i muscoli della gamba e del piede si stancano perdendo precisione, proteggendomi da storte e sostenendo il piede.La parte di scarpa che avvolge la caviglia è fatta di un materiale più morbido, per essere confortevole al contatto con il corpo. Qui segnalo che, dopo aver stressato le scarpe su percorsi abbastanza impegnativi, tra sassoni e pietraie, è avvenuto un piccolo strappo del tessuto esterno nel punto in cui è presente la cucitura che unisce il pellame Nubuk alla tela sintetica che riveste il collarino. Lo strappo è stato probabilmente causato dallo sfregamento contro una roccia.Lo strappo in corrispondenza del collarinoE' oggettivamente un punto delicato della scarpa perché i lacci, quando ben stretti, creano tensione sul collarino, che è molto morbido. La tela che ricopre il collarino potrebbe quindi essere un punto soggetto ad usura, specie vicino alle cuciture.Impermeabilità e traspirabilitàLe Zamberlan Salathé Trek Gtx Rr reggono davvero bene l'acqua. Le ho usate in un lungo percorso che passava su un terreno a fondo valle completamente impregnato d’acqua, una vera spugna su cui ad ogni passo si affondava abbondantemente. Non ho mai avuto la sensazione di avere il piede bagnato durante la gita e a fine giornata il piede era perfettamente asciutto.Anche dopo aver guadato un torrente a bassa portata d’acqua, in cui era impossibile passare dall’altra parte senza finire con almeno una scarpa completamente dentro, ho notato lo stesso risultato.La tomaia in Nabuk con trattamento impermeabilizzante, insieme alla membrana Gore-Tex Extended Comfort, fanno sì che il piede rimanga asciutto. La traspirabilità della scarpa é tutto sommato buona. A fine gita non ho davvero mai sentito la necessità impellente di togliermi la scarpa né mi sono ritrovato con il piede “cotto” da umidità e sudore.Infine, una particolarità per una calzatura di questa tipologia: la Zamberlan Salathé Trek Gtx Rr è dotata di riflettore RECCO, per permettere di essere più facilmente rintracciati dal soccorso in caso di emergenza.Calzata dei Zamberlan Salathé Trek Gtx RrLa calzata è comoda ed avvolgente. La possibilità di regolare l’allacciatura fino alla punta rende altamente personalizzabile la regolazione della scarpa e la sua precisione. Io ho provato la taglia 41 e, pur avendo un piede a pianta larga, non ho avvertito fastidi nello stringerla. Tuttavia, la manovra per inserire il piede nella scarpa richiede una certa decisione e forza.Consigliati perConsiglio le Zamberlan Salathé Trek Gtx Rr a chi cerca una scarpa dal peso contenuto e versatile, per escursionismo di uno o più giorni. È un prodotto di qualità che permette di fare il percorso “dall’auto alla cima” con un buon comfort, anche su terreno impegnativo.L’allacciatura regolabile fino alla punta rende la scarpa una valida compagna anche su vie ferrate e su passaggi di facile arrampicata. Il taglio alto del collo, poi, la rende interessante anche in situazioni umide, con pioggia o nelle mezze stagioni.[prezzo-link link=""https://mountainreview.it/vai/zamberlan-salathe-trek-gtx-rr/""]"
24379,"Sea To Summit Ether Light Xt","PremessaIl Sea To Summit Ether Light Xt è un materassino gonfiabile caratterizzato dall’elevato comfort e dall’ingombro ridotto. L’apposita sacca, unita alla valvola multifunzione, permettono un gonfiaggio rapido e preciso.La struttura extra spessa (XT) offre un'ammortizzazione profonda, perfetta per chi dorme di lato. L’isolamento garantito dall’indice R-value di 1.2 lo rende perfetto per le notti estive. I materiali delicati richiedono attenzione nel caso in cui si scelga di bivaccare all’aperto, sulla nuda terra.Caratteristiche tecniche del Sea To Summit Ether Light XtPeso: 500 g (taglia L)R-value: 1.2Misure da chiuso: 25 x 9 cmMisure: 198 x 64 cm3 taglie: Small, Regular, LargeSacca gonfiaggio inclusaValvola multifunzioneAttacco PillowLock per agganciare l’apposito cuscino (non incluso)Tecnologia Air Sprung CellsTmTessuto: Nylon 30/40DTrattamento antimicrobico Ultra-FreshPaese produttore: Taiwan[link-produttore link=""https://seatosummit.fr/it/materassini-gonfiabili/539-403-ether-light-xt.html#/83-dimensione-large""]Modalità di testHo testato il materassino Sea To Summit Ether Light Xt (taglia Large) quest’estate e nei primi mesi autunnali di quest’anno. L’ho utilizzato sia durante le notti in tenda, sia con bivacco all’aperto e all’interno di bivacchi chiusi.Durante i test le temperature non sono mai scese sotto i 7°C con un’umidità per lo più contenuta.La prova sul campo del Sea To Summit Ether Light XtPrime impressioniQuando si estrae il materassino dalla pratica scatola di custodia si notano subito le dimensioni ridotte del prodotto. Un cilindro di diametro 9 cm e lunghezza 25 cm molto compatto e pratico da infilare nello zaino.L’ingombro contenuto è dovuto anche alla sacca che contiene il materassino. Questa, infatti, svolge anche la funzione di agevolare il gonfiaggio.Le dimensioni del Sea To Summit Ether Light Xt confrontate con una borraccia da 750 ml.Al tatto, i materiali risultano molto sottili, restituendo una sensazione di leggerezza e, al tempo stesso, una certa curiosità sulla loro resistenza alle asperità.Nella confezione sono presenti anche degli adesivi qualora si voglia utilizzare l’attacco PillowLock per agganciare l’apposito cuscino (non incluso).Nella confezione sono presenti gli adesivi per posizionare l'eventuale cuscino.In fase di gonfiaggioCome detto in precedenza, la fase di gonfiaggio risulta estremamente facile e veloce. Alla base di questa praticità ci sono due caratteristiche fondamentali del Sea To Summit Ether Light Xt: la sacca di gonfiaggio e la valvola multifunzione.Questa particolare valvola polivalente, oltre alla chiusura stagna e all’apertura tradizionale per lo sgonfiaggio, permette un terzo settaggio che consente all’aria di entrare senza avere una dispersione nei momenti di inspiro.Valvola parzialmente aperta per la modalità gonfiaggio.Valvola completamente chiusa.Valvola totalmente aperta per lo sgonfiaggio.Una volta collegata la sacca di gonfiaggio alla valvola, basta soffiare a una distanza di almeno 30 cm per gonfiarla in un unico respiro. Dopodiché si arrotola la sacca per immettere l’aria nel materassino.Il materassino sarà gonfiato a sufficienza quando l’aria creerà una forte resistenza nell’entrare nella valvola. In media, 9-10 gonfiaggi della sacca sono sufficienti, per un tempo totale, dall’estrazione al pronto utilizzo, di circa 3 minuti. Davvero pratico e veloce.Dopo l’utilizzo, basta aprire la valvola per permettere lo sgonfiaggio. La maggior parte dell’aria uscirà velocemente in autonomia, mentre se si vuole riportarlo alle dimensioni originali, si deve spendere un po’ più di tempo per svuotarlo completamente.Comfort e isolamento del Sea To Summit Ether Light XtAppena sdraiati, si nota fin dal primo utilizzo l’elevato comfort del Sea To Summit Ether Light Xt. Questo è dovuto alla tecnologia Air Sprung Cells che crea delle celle con una capacità elevata d’aria, grazie alle pareti a rete in TPU che collegano il tessuto sul lato di chi riposa al tessuto sul lato opposto.Questa fa si che i due lati del materassino siano più distanziati, creando delle sacche d’aria più grandi, utilizzando al tempo stesso meno tessuto.Ne deriva una struttura extra spessa (10 cm) che si apprezza soprattutto quando si dorme di lato. Con questa postura, l’anca affonda dolcemente nel materassino senza toccare il suolo, potendo così mantenere la posizione per tempi molto prolungati.Personalmente, dormendo spesso in posizione fetale, ho trovato questa caratteristica estremamente confortevole.La struttura extra spessa offre un'ammortizzazione profonda, perfetta per chi dorme di lato.Un’altra caratteristica del Sea To Summit Ether Light Xt, che accresce la sensazione di comfort, sono le celle a molla d'aria a conformazione individuale. Queste permettono una distribuzione uniforme della pressione, garantendo una comodità naturale nonostante i terreni sconnessi.Per quanto riguarda l’isolamento il valore R-value è di 1.2, molto lontano da modelli adatti per condizioni climatiche estreme. Questo perché il Sea To Summit Ether Light Xt è un materassino indicato per condizioni prettamente estive, dove le temperature notturne sono ben al di sopra dello zero termico.Per il freddo intenso c'é il modello Extreme"", con R-Value di 6,2.Avendolo testato nel suo “range di utilizzo” posso confermare come l’isolamento risulti efficace anche nel bivacco all’aperto.Resistenza e manutenzioneDurante un bivacco all’aperto, su un terreno con leggere asperità, ho avvertito una fuoriuscita d’aria che ha lentamente sgonfiato il materassino. Ispezionandolo attentamente ho trovato subito una lacerazione vistosa all’altezza del capo e un micro forellino poco più sotto.Grazie al kit di riparazione incluso ho potuto riparare immediatamente il materassino. Una volta pulita la superficie basta applicare uno dei patch adesivi inclusi nella confezione e in pochi secondi il problema è rientrato.Se da un lato la riparazione risulta velocissima e attuabile in loco, dall’altro lato questo evento ha evidenziato come i materiali sottili di cui è composto il materassino necessitino di essere maneggiati con cura.Nella successiva notte con bivacco all’aperto (spiazzo erboso) non ho riscontrato problemi, va però detto che il timore di possibili fori mi ha spinto a ripulire il più possibile la zona d’utilizzo.La toppa adesiva consente una riparazione precisa e immediata.Consigliato perConsiglio il Sea To Summit Ether Light Xt a chi cerca un materassino gonfiabile poco ingombrante e facile da gonfiare, da poter utilizzare in tenda o su superfici prive di asperità.Visto l’indice R-value di 1.2 lo consiglio a chi cerca un materassino da utilizzare nella stagione estiva, dove le temperature e il suolo si mantengono ben al di sopra dello zero termico.Lo consiglio in particolare a chi ricerca un elevato comfort, un’alta capacità di distribuzione uniforme della pressione e a chi è solito dormire di lato. Ottimo anche per campeggio e bike-packing.[prezzo-link link=""https://mountainreview.it/vai/sea-to-summit-ether-light-xt/""]"
24429,"K2 Wayback 98","Il K2 Wayback 98 è una novità assoluta dell’azienda americana per la stagione invernale 23/24. Sostituisce l’amato Wayback 96, mantenendone l’anima giocosa e il peso davvero esiguo. Uno sci che si può utilizzare durante tutta la stagione, che si trova a suo agio su qualsiasi tipo di neve, facile da manovrare e che brilla per la sua performance in polvere.Caratteristiche tecniche dei K2 Wayback 98Materiali: legno di Paulownia, bio-resina, TitanalSidecut:&nbsp; 126/98/114Peso: 1390 (179 cm)Raggio: 22,1 mLunghezze disponibili: 165, 172, 179, 186 cm[link-produttore link=""https://k2snow.com/it-it/p/wayback-98-mens-skis-2024""]CostruzioneI K2 Wayback 98 sono costruiti in legno di Paulownia con rinforzo in Titanal Touring Tech e bio resina. Questa combinazione li rende stabili, leggeri e flessibili.A livello di geometria abbiamo un All-Terrain Rocker: ovvero un rialzo graduale in punta e un rocker corto in coda, caratteristica che ne facilita il controllo su nevi variabili.Modalità di testHo avuto la possibilità di provare i K2 Wayback 98 a fine stagione tra Montespluga e il Passo del Tonale. Li ho testati su tutti i tipi di neve, ma principalmente, essendo la stagione ormai agli sgoccioli, ho trovato condizioni di firn o di crosta.Lo sci testato era la misura 179 cm, un po' corto per me, montato con ATK Raider 12 Rent e pelli K2.La prova è stata condotta principalmente con scarponi Tecnica Zero G Pro Tour.La prova sul campo dei K2 Wayback 98Ammetto che non vedevo l’ora di provare questi sci.. non ho mai sciato con dei K2, ma ne ho sempre sentito parlare molto bene. Infatti, non ne sono rimasto deluso.Il feeling è immediato e l’anima giocosa ma allo stesso tempo performante dei K2 Wayback 98 si percepisce fin dalle prime curve. Mi ricorda le prime serie di MTN 95 di Salomon (per me, lo sci divertente per eccellenza) per la facilità di utilizzo e per la sua polivalenza. Unica pecca la misura che è risultata un po' corta per me, non permettendomi di sfruttare al meglio tutte le qualità di questi attrezzi.I K2 Wayback 98 in salitaI Wayback 98 in salita sono davvero un peso piuma se paragonati alla maggior parte dei contendenti attorno a questa larghezza. Il peso risulta ottimamente bilanciato durante le inversioni e grazie allo Snowfobic Topsheet, la neve non si accumula sull’asta dello sci facendolo così sprofondare la punta quando lo si alza.Se lo si abbina ad uno scarpone più leggero dello Zero G, il K2 Wayback 98 è un perfetto compagno di dislivello anche nelle lunghe gite primaverili. Ma anche con questo set-up è risultato adatto alle gite di stagione più avanzata.Il K2 Wayback 98 in discesaCome detto prima, il K2 Wayback 98 è uno sci facile e divertente, che non stanca troppo le gambe anche degli sciatori meno esperti. La sua larghezza di 98 mm sotto il piede lo fa galleggiare bene nelle nevi profonde.Non è comunque da confondere con uno sci da freeride sia per struttura che per rocker. A velocità elevate lo sentivo proprio corto; per fortuna per gli spilungoni come me K2 produce la lunghezza 186.Nei tratti battuti in pista, si trova a suo agio sui raggi di curva medi e ampi. La larghezza importante sotto il piede li rende un po’ lenti nei cambi di spigolo.&nbsp;Per quanto riguarda invece la neve crostosa, non mi sono trovato molto bene. Il rocker poco pronunciato e il poco peso dei wayback li rende abbastanza nervosetti su queste nevi e difficili da capire. Ma d’altronde sulla crosta sono pochi gli sci che possono sopperire alla mancanza di tecnica e di piede.Consigliato perIn conclusione, il Wayback 98 di K2 è uno sci polivalente. Orientato più al freetouring ma che non disdegna le lunghe salite. Uno sci facile e capace di farti divertire con il minimo sforzo.Mi sento di consigliare questo K2 ad una utenza che è alla ricerca di uno sci abbastanza largo che vada bene da novembre fino a giugno (neve permettendo) senza sacrificare le performance in salita e che lascia la totale libertà di divertirsi in discesa.[prezzo-link link=""https://mountainreview.it/vai/k2-wayback-98/""]"
24441,"Meindl Top Trail GTX","Le Meindl Top Trail GTX sono calzature da escursionismo leggero, offrono un buon comfort di calzata e, grazie all'allacciatura collegata al sistema Variofix®, permettono di sostenere e bloccare bene il tallone. Grazie alla membrana Gore-Tex, la scarpa garantisce una buona impermeabilità e una discreta traspirabilità. Questo la rende ottimale per un'ampia gamma di attività outdoor.E’ dotata di suola con tecnologia Meindl Multigrip® G5 Hiking, che, a detta di Meindl offre un’eccellente trazione e stabilità su diverse superfici.Caratteristiche tecniche delle Meindl Top Trail GTXAltezza: scarpa bassaMateriale della tomaia: pelle scamosciata | meshFodera: Gore-TexPlantare: AIR-ACTIVE®Suola: Meindl Multigrip® G5 Suola in gomma da escursionismo + cuneo in EVA per il battistrada morbidoSistema di allacciatura: Variofix®Taglie (UK): 6 – 12Peso dichiarato: 410 gr (820 gr paio)Peso misurato: 453 gr (906 gr paio)[link-produttore link=""https://meindl.de/produkt/top-trail-gtx/""]Modalità di test delle Meindl Top Trail GTXHo testato le Meindl Top Trail GTX per le mie abituali uscite di trekking su circa 100 Km e 3500 m di dislivello. Le uscite sono state di media dai 7 km ai 25 km e dislivelli dai 700 m ai 1200 m.Le ho provate su diversi sentieri di montagna, più o meno impegnativi a tratti bagnati.Ho utilizzato le Meindl Top Trail GTX nella misura 42.5 (peso 61 kg e sono alto 183 cm) per un totale di 120 km e 4000m di dislivello percorsi per la maggior parte su sentieri di media montagna con qualche breve tratto su roccia.Ho utilizzato queste scarpe anche su tratti attrezzati poco impegnativi. I percorsi erano quasi interamente asciutti con solo pochi tratti fangosi, temperature da miti (circa 10°C-15°C) a molto calde (circa 30°C).La prova sul campo delle Meindl Top Trail GTXComfort e calzataLa prima impressione è di una scarpa facilissima da calzare. Il sistema di allacciatura, dotato di sottili lacci in nylon che passano dentro a delle asole sulla parte superiore della scarpa, permette di averla sempre aperta per la calzata e di chiuderla facilmente e velocemente.Allacciatura scarpaInoltre, il sistema di allacciatura Variofix®, che gira tutto intorno al retro della scarpa, permette di avere una sensazione avvolgente e di blocco del tallone.Dettaglio sempre piacevole, sul retro è presente un'asola che, oltre a facilitare la calzata, permette di attaccare la scarpa allo zaino o all’imbrago con un moschettone.Asola posterioreLa linguetta è molto confortevole, sottile e poco ingombrante ma allo stesso tempo morbida e imbottita. Presenta il passante per i lacci, indispensabile per non farla scivolare soprattutto in discesa.È inoltre un corpo unico con la scarpa permettendo ad acqua e umidità di non penetrare all’interno.Dettaglio linguettaUna volta messe ai piedi si ha una bella sensazione di comfort, con una sensazione di avvolgimento e stabilità del piede buona.A mio parere e forse per il mio piede, risulta un pochino bassa sul laterale e sul tallone, dando una sensazione di “scivolamento” che però nei fatti non avviene mai.Nonostante la costruzione leggera, risulta essere una scarpa ben ammortizzata.Comportamento in camminata delle Meindl Top Trail GTXLe Meindl Top Trail GTX garantiscono un passo sicuro su molteplici terreni, fasciano bene il piede lasciando libertà alla caviglia mentre restituiscono spazio a sufficienza per le dita.Buona la sensazione di fiducia che restituiscono anche su terreni non semplici e bagnati. La suola Meindl Multigrip® G5 in gomma da escursionismo include un ammortizzatore in EVA che, secondo Meindl, dovrebbe garantire un assorbimento degli urti e facilita il rollio del piede.La mia esperienza personale è che comunque ci sia un po’ di rigidità nella zona del metatarso, che potrebbe essere migliorata per garantire un maggior comfort.In salitaLa precisione di appoggio su terreni anche tecnici è buona: la scarpa si piega ma non eccessivamente e la punta garantisce una buona tenuta. Su tratti più tecnici si comportano bene grazie alla buona protezione offerta dalla tomaia e dal fascione.In discesaNella discesa il piede è libero di muoversi ma sempre tenuto ben saldo grazie al sistema di allacciatura. Buona l’ammortizzazione generale anche se, come per la salita, ho constatato una certa rigidità sul metatarso.Buona, comunque, la sensibilità dell’appoggio anche su piccole superfici e su svariati terreni, tra cui sassi, terra, foglie, e terreni bagnati. Restano in ogni caso scarpe basse che non offrono una protezione del tallone e caviglia, per cui non sono pensate per l’utilizzo su terreni impegnativi e molto sconnessi o in condizioni meteorologiche avverse.Grip e tenutaLa suola della scarpa è realizzata in gomma Meindl Multigrip® G5 Hiking che offre una buona tenuta su vari tipi di terreno.Non ho mai avvertito sensazione di disagio o scivolamento nemmeno in occasione di qualche attraversamento sul bagnato.Sull’asciutto e sulla roccia ha un’ottima aderenza ma anche sul bagnato la tenuta è di buon livello grazie alla tassellatura che favorisce la trazione.Dettaglio della suolaImpermeabilità e traspirabilitàLe Meindl Top Trail GTX garantiscono un’ottima impermeabilità su terreni bagnati o nell’attraversamento di piccoli corsi d’acqua. Non sono però indicate per condizioni di pioggia o attraversamento di nevai a meno che non ci si attrezzi con una ghetta. Infatti, essendo scarpe basse, non impediscono l’ingresso dall’alto di acqua e neve.DIscreta la traspirabilità pur essendo in Gore-Tex e con una tomaia ben consistente.Personalmente, su scarpe basse come questa, trovo abbastanza superfluo l’utilizzo del Gore-Tex, che le rende meno traspiranti e, se malauguratamente entrasse acqua dall’alto, più difficili da asciugare. Ma qui si tratta di una questione soggettiva.Soletta internaCalzataLe Meindl Top Trail GTX che ho testato erano nella taglia UK 8.5 (EU 42.5), taglia che uso abitualmente. La calzata è risultata corretta e confortevole, rimane comunque uno spazio in punta che non crea problemi in discesa.Il sistema di allacciatura consente una regolazione veloce e precisa garantendo una buona stabilità e contenimento del piede. Consiglio quindi di prendere il proprio numero.Consigliate perA mio parere sono ottime scarpe adatte ad escursionisti che desiderano muoversi veloci e liberi su sentieri di facile e media difficoltà senza rinunciare ad una buona protezione. Ideali quindi per sentieri di difficoltà E ed EE, in escursioni giornaliere con carichi leggeri e con diverse ore di cammino.Sono scarpe che restituiscono un buon comfort e sensazione di sicurezza mantenendo il piede ben saldo e asciutto, purché non si usino in condizioni di meteo avverso o su terreni troppo tecnici e nevai.[prezzo-link link=""https://mountainreview.it/vai/meindl-top-trail-gtx/""]"
24492,"La Sportiva Aequilibrium Speed Gtx","PremessaL'Aequilibrium Speed Gtx è una calzatura low-cut sviluppata per alpinismo tecnico. È stata ideata da La Sportiva per gli alpinisti più esigenti, che necessitano di un prodotto ramponabile, impermeabile e dalla leggerezza senza compromessi, per essere veloci anche sui terreni più impegnativi.Difficile chiamarli scarponi, ma difficile chiamarli anche scarpa da trail. La Sportiva crea una categoria a sé: una combinazione tra uno scarpone leggero adatto alla velocità e una scarpa da corsa adattabile per l'utilizzo in alta montagna.Caratteristiche tecniche dei La Sportiva Aequilibrium Speed GtxTomaia: Low-Cut in materiale sintetico alleggerito con sistema di allacciatura integratoFodera: Gore-Tex® Performance ComfortSottopiede: PP con spessori differenziati, caricato fibra di vetroIntersuola: AssenteDrop: 7 mm (circa)Suola: Vibram® Dura Step con tecnologia SpringLug TechGhetta esterna idrorepellente in tessuto elasticizzato ad altissima resistenza con soffietto internoBordatura protettiva con film trasparente in PUAllacciatura: sistema quick-lace realizzato con materiale 100% riciclatoTallone Double HeelPeso: 530 g (1/2 paio)Paese produttore: EU[link-produttore link=""https://www.lasportiva.com/it/aequilibrium-speed-gtx-uomo-giallo-31h100999""]Modalità di testHo testato questo scarpone tra giugno e ottobre di quest’anno. L’ho utilizzato sia in alta montagna per sfidarlo sulla neve, sia in trekking veloci per capire la sua comodità dopo ore di cammino.Ho sempre cercato itinerari impegnativi, come l’Ortles e il Gran Pilastro, proprio perché questa è l’anima di questo prodotto.La prova sul campo dei La Sportiva Aequilibrium Speed GtxCome si presentanoFin da subito si nota la combinazione tra scarpa da trail e scarpone: la tomaia tagliata sotto la caviglia come tutte le scarpe da corsa, e la ghetta alta come una scarpa high-cut. Il peso degli Speed Gtx è sceso rispetto ai suoi fratelli Aequilibrium di 100 g. Mentre, rispetto alle Cyclon Cross Gtx, sono 175 g più pesanti. Siamo quindi ancora in un range di peso più da scarpone che da scarpa trail. Questo è dovuto alla scarpetta interna più strutturata e alla suola da scarpone.In fase di utilizzo questo peso è giusto: la calzatura è leggera per quando si sale veloci, ma ha un peso “strutturato” che ci fa sentire stabili e sicuri nei passaggi delicati e nelle discese veloci. Stabilità ancora più importante quando vestiamo i ramponi.Comfort e indosso dei La Sportiva Aequilibrium Speed GtxIl sistema di allacciatura della scarpetta interna è di tipo quick-lace con un cordino fine che viene bloccato da un fermalacci. L’allacciatura passa per tiranti a fettuccia cuciti alla base della scarpetta. In questo modo, si evita di forare la scarpetta con le cuciture.Il sistema di allacciatura della La Sportiva Aequilibrium Speed Gtx.Infatti, tutta la fodera della scarpetta è protetta da un bootie di Gore-Tex Performance Comfort. Per cui, meno cuciture abbiamo nella fodera, meno necessità di nastratura dobbiamo avere nel bootie, a vantaggio di impermeabilità e durata della scarpa.Sul campo l’allacciatura della scarpa interna è abbastanza veloce: bisogna un po’ aiutare il cordino a scorrere lungo le fettucce ma poi il tiraggio è molto stabile. Grazie alla struttura importante della scarpetta interna, non si creano punti di pressione sul piede.Non mi è piaciuta molto la linguetta “volante” che unisci i due lati della scarpetta, un po’ laboriosa da posizionare, avrei preferito una linguetta completamente integrata. Il piede risulta comunque bene avvolto e stabile.Comportamento in camminataLa suola degli scarponi Aequilibrium è forse la parte della scarpa che maggiormente identifica questa linea. Appena li prendiamo in mano la struttura del tallone è davvero diversa dal solito, con quattro tasselli importanti e uno spoiler posteriore, che sostituisce il classico taglio ad angolo retto del tallone.La tassellatura anteriore rimane invece più classica, con la parte anteriore piatta, dedicata al “climbing”.Ho trovato questa suola eccezionale! Sia su roccia che su terra, è davvero difficile scivolare. Si sente sempre la suola in presa, che si adatta al terreno. Proprio la sua anima “morbida” favorisce questa presa e questa adattabilità.L'anima morbida della La Sportiva Aequilibrium Speed Gtx garantisce un'elevata presa.La gomma della suola, per adattarsi bene alla maggiore cedevolezza della struttura interna, è per forza più morbida rispetto a una gomma “monolitica”. Questo aumenta la tenuta, a scapito però della durata. Ma soprattutto nel caso degli Aeuilibrium Speed Gtx, una scarpa da corsa, la durata contenuta è un giusto compromesso per un maggiore grip e leggerezza.L'impronta a terra dei La Sportiva Aequilibrium Speed Gtx.Passiamo alla struttura del tallone: lo spoiler è la soluzione definitiva in discesa. Questo spoiler determina un’area di maggiore contatto quando si ingaggia il terreno nella rullata. Davvero impossibile scivolare in discesa. Sono rimasto davvero stupito dalla sua efficacia.Ho misurato il drop della suola provando a segnare da fuori la posizione di tallone e appoggio anteriore: circa 7 mm. A sensazione mi sembra una misura giusta: ci possiamo correre, senza avere troppo dislivello tallone-punta, ma sufficiente per non tensionare il nostro povero tendine d’Achille.Comportamento su roccia e nevePer quanto riguarda il comportamento su passaggi di roccia semplice, la climbing zone unita alla gomma morbida offre un ottimo grip.Sulla neve, ancora una volta, il tallone stupisce per la presa che riesce a realizzare. Ma, data l’assenza di fodera termica, bisogna correre altrimenti i piedi si gelano subito.Uso con i ramponiI La Sportiva Aeuilibrium Speed Gtx hanno il tassello posteriore di aggancio del rampone semiautomatico. Per questa prova ho chiesto a un forte amico di salire l’Ortles alle “sue” velocità con gli Speed Gtx. Verdetto di Marc: “sono una figata!”.Gli scarponi creano una buona piattaforma stabile per i ramponi, questo grazie al sottopiede caricato in fibra di vetro.Lo spoiler posteriore ha però un limite: toglie appoggio al tacco del rampone. Per questa ragione consiglio di spendere del tempo a casa per regolare bene la lunghezza del rampone e il suo tensionamento. Pur vero che, visto da dietro, la suola offre un buon appoggio laterale alle “ali” del rampone.Notare lo spoiler come “rubi” appoggio al rampone.Impermeabilità, termicità e protezione dei La Sportiva Aequilibrium Speed GtxLa ghetta esterna, realizzata in tessuto elasticizzato idrorepellente (come G-Tech), è forse la parte più innovativa di questa scarpa. Per aumentare l’impermeabilità di questa struttura, la ghetta nella parte bassa è protetta da una bordatura di film trasparente in poliuretano anti-foratura. Il film trasparente nella parte bassa aumenta l'impermeabilità.Al tatto, la bordatura trasparente è un po’ gommosa, restituendo un bel feeling. Nella parte anteriore, la bordatura è invece in gomma nera, più resistente all’usura con le rocce.Dopo alcuni mesi di uso, posso dire che la protezione trasparente e la punta creano un'efficace “corazza” alla scarpa, sia contro l’acqua che contro i sassi.Il taglio low-cut della scarpetta interna lascia però un po’ libera la caviglia per una scarpa ramponabile. Per questa ragione due cuscinetti protettivi sono integrati nella ghetta per aumentare la protezione della caviglia e dare maggiore supporto durante la camminata con i ramponi. Sul campo si sente sempre la caviglia libera di muoversi per adattarsi al terreno, ma allo stesso tempo è anche un po’ sostenuta lateralmente.La cerniera di chiusura YKK è impermeabile e nastrata internamente. In cima il cursore della cerniera è protetto da un collarino di velcro che chiude il bordo alto della ghetta.La cerniera di chiusura YKK.La ghetta è idrorepellente grazie a un trattamento impermeabile esterno. Nella prova di immersione il sistema ghetta-cerniera resiste bene all’acqua.Devo però dire che nelle giornate più calde ho trovato che la ghetta crea una “serra” che scalda un po’ il piede. Infatti, a fine giornata, ho trovato condensa proprio sul lato interno della ghetta.La scarpa interna non ha fodera termica, pertanto i La Sportiva Speed Gtx non sono assolutamente scarponi caldi. Ma per il loro uso veloce è quello che ci aspettiamo.Vestibilità e calzataConsiglio di seguire la tabella taglie di La Sportiva, che risulta corretta. Nel caso di piedi con differente lunghezza come i miei (destro più lungo), è da preferire una calzata un po' più larga.Il risultato della mia scelta (43 anziché 43,5) è che nelle lunghe discese la punta del piede destro mi fa male. Come pianta, direi media, dovrebbe davvero soddisfare la maggioranza degli utilizzatori.Il confronto con la famiglia AequilibriumRimando alla recensione degli Aequilibrium Top Gtx per un confronto esteso tra questi tre modelli. Come detto la suola è il trait d’union di tutta la linea.Gli Aequilibrium Speed Gtx sono più simili per vocazione ai Top Gtx, condividendo lo spirito ""fast and light"" e la tecnologia della ghetta. Gli Speed vogliono essere veloci in alta montagna non estrema, dove invece i Top Gtx eccellono. Consigliati perLa Sportiva Speed Gtx non è una calzatura per tutti e per tutto: sono scarponi estremi, da usare solo per fare i propri record in montagna.Li consiglio ad alpinisti esperti e veloci che sanno regolare bene il loro materiale e che cercano uno scarpone leggero, dalla tenuta eccellente e ramponabile.Sconsigliati a tutti coloro che vogliono uno scarpone leggero per andare genericamente in montagna. Il rischio è di non apprezzare fino in fondo i suoi contenuti tecnici e di rimanere insoddisfatti per la durabilità della suola, più simile a quella di una scarpa da trail che di uno scarpone.[prezzo-link link=""https://mountainreview.it/vai/la-sportiva-aequilibrium-speed-gtx/""]"
24531,"Garmont Lagorai II Gtx","PremessaGarmont descrive il suo Lagorai II Gtx come uno scarponcino da trekking versatile destinato all’utilizzo escursionistico su percorsi di difficoltà E. Un prodotto, quindi, che deve essere efficace in svariati contesti, poiché i terreni incontrati non saranno estremi, ma sicuramente variegati.L’assimmetria del collarino e del sistema di allacciatura, unita alla suola con tecnologia Traction Lug, garantiscono comfort di utilizzo e affidabilità del prodotto, consentendo quindi di affrontare sia escursioni giornaliere, sia trekking più lunghi su terreni privi di difficoltà tecniche.Caratteristiche tecniche dei Garmont Lagorai II GtxTomaia in pelle scamosciata da 1,8 mm e meshTecnologia Garmont ADD Asymmetrical CuffTecnologia Garmont ADD Precision LacingSoletta Ortholite Hybrid Plus-recycledSuola Vibram Antrona con mescola XS Trek EvoSuola con tecnologia Traction LugMembrana Gore-tex Extended ComfortPassalacci in tessuto e metalloIntersuola in EVA a due densitàPeso: 575 gr ½ paio in taglia 42Peso alla bilancia: 629 grammi ½ paio in taglia 44 ½Colorazione: Java brown/Radiant yellowPaese produttore: Vietnam[link-produttore link=""https://it.garmont.com/product/28034764/lagorai-ii-gtx-""]Modalità di testHo provato i Garmont Lagorai II Gtx in occasione di tre uscite escursionistiche di difficoltà E-EE, anche con dislivello e sviluppo importanti. Li ho utilizzati inoltre in occasione di quattro avvicinamenti a falesie e vie di arrampicata.Gli scenari incontrati sono stati molto vari, con altitudini che spaziavano da 200 a 3200 m slm. Durante i test, ho attraversato terreni di diversa natura: dal sentiero boschivo al pascolo fino alla pietraia. Ho anche affrontato piccoli guadi ed attraversato un orrido.Nel caso degli avvicinamenti, mi è capitato di imbattermi anche in boschi senza sentiero, alcune placche di roccia elementari e pietraia non battuta ed instabile.La prova sul campo dei Garmont Lagorai II GtxPrime impressioniIl Lagorai II Gtx mi è sembrato un prodotto in cui Garmont ha voluto fondere elementi costruttivi più classici con altri contemporanei. Provando manualmente a flettere e torcere la suola, ho notato una rigidità generale contenuta, pensata per zaini poco pesanti e sentieri con dislivello e sviluppo non esagerati.Tra le varie etichette fornite con lo scarpone mi ha colpito quella contenente il Qr Code che rimanda alla scheda tecnica del prodotto, che riassume le informazioni su tecnologie e componenti utilizzati.Comfort e regolazioniIl collarino è dotato di una tecnologia costruttiva (Asymmetrical Cuff) già ritrovata ad esempio nella Garmont Groove Mid G-Dry. È una delle tecnologie sviluppate da Garmont per aumentare il comfort di utilizzo.La porzione del collarino è asimmetrica e pensata per tutelare la caviglia senza limitarne i movimenti, in quanto ideata in maniera anatomica. Mi è piaciuta: anche sui terreni maggiormente sconnessi mi sono sempre sentito stabile e con un eccellente comfort.L'assimmetria del collarino dei Garmont Lagorai II Gtx aumenta il comfort.Per mantenere il peso contenuto, l’allacciatura è costituita da elementi in tessuto sul collo del piede e passanti in metallo per la caviglia. Il primo passante in metallo permette di differenziare la tensione della stringa tra parte bassa ed alta della calzatura, dettaglio ispirato dagli scarponi da alpinismo.L’allacciatura inoltre è abbastanza protesa verso la punta delle dita, permettendo così una buona personalizzazione di calzata. I produttori hanno dotato questa pedula della tecnologia Precision Lacing di Garmont: l’allacciatura segue un andamento asimmetrico per permettere al piede di piegarsi in maniera naturale.Il lembo di pelle che rende l’allacciatura asimmetrica.Ho trovato l’allacciatura convincente. Si registra facilmente, stabilizza bene il piede ed è facile capire quanto stringere per trovare l’equilibrio tra costrizione e stabilità.In fase di camminataPartiamo dal basso: il battistrada è Vibram Antrona con mescola Xs Trek Evo e tecnologia Traction Lug. Non ho mai avuto problemi, grip efficace su tutti i terreni in cui lo ho testato: sentieri morbidi di erba e terra, radici affioranti, pietre bagnate, pendii boschivi pieni di foglie.Anche provando qualche passo di aderenza su roccia, mi ha trasmesso sempre una buona sensazione di stabilità e fiducia, merito anche della tecnologia Vibram Traction Lug. Questa è costituita da dalle ""alette"" che costeggiano i tacchetti della suola, che aumentano la superficie di contatto col terreno.Grazie a questo accorgimento, Vibram promette un aumento del grip del 25%.La mescola che costituisce il battistrada è Vibram Xs Trek Evo, la quale garantisce un ottimo equilibrio tra performance e durata nel tempo.Sopra il battistrada si trova l’intersuola in EVA a due densità. Questa soluzione crea il giusto equilibrio tra ammortizzazione e supporto.Ho trovato il Garmont Lagorai II Gtx, uno scarponcino comodo e sufficientemente strutturato per permettere l’utilizzo escursionistico in sicurezza, con una rullata che risulta morbida e naturale.Ritengo che nel complesso il pacchetto suola-intersuola sia adeguato a soddisfare le necessità di trekker ed escursionisti.La soletta in dotazione è la Ortholite Hybrid-Plus Recycle che contiene il 50% del materiale riciclato. Traspirabilità e impermeabilità dei Garmont Lagorai II GtxLa tomaia del Lagorai II Gtx è costituita principalmente da due materiali: pelle scamosciata nella parte inferiore e mesh in quella superiore. Si ottiene così un mix di robustezza, leggerezza e traspirabilità ideale per questo tipo di calzatura.La membrana è la Extended Comfort, la variante più leggera ed estiva di Gore-Tex. Mi ha colpito la sua traspirabilità: anche dopo aver percorso 1200 metri di dislivello il piede risultava a malapena umido.Più volte ho testato l'impermeabilità della calzatura immergendola fino alla caviglia in corsi d’acqua in occasione di qualche guado, rimanendo sempre all’asciutto.In queste occasioni, ho avvertito una sensazione immediata di freddo. Questo è normale: si è puntato sulla traspirabilità a discapito della termicità. Non è una scarpa per utilizzo su neve o nella stagione invernale e non è neppure consigliabile abbinarla a dei ramponi, data la flessibilità accentuata della suola.Il Garmont Lagorai II Gtx non è dotato di un fascione perimetrale. La protezione del piede è quindi affidata principalmente al puntale anteriore in gomma, a conferma che si tratta di una scarpa per terreni non eccessivamente tecnici e impegnativi. Non è adatta in particolare a sfasciumi o sentieri particolarmente rotti, dove una maggiore protezione laterale sarebbe necessaria.Calzata dei Garmont Lagorai II GtxLa calzata è descritta da Garmont come “regolare”. Personalmente ho la pianta del piede stretta, porto però plantari ortopedici abbastanza larghi, quindi trovare una calzata che sia davvero azzeccata per me è un’impresa.Con i Garmont Lagorai II Gtx mi sono trovato bene ed il piede aveva il volume necessario per essere accolto, ma non costretto. In merito alla taglia, ho testato un paio del mio numero che non mi ha dato problemi nelle escursioni di breve o media durata.Raccomando però di scegliere mezzo numero in più del proprio se si vuole utilizzare lo scarpone per escursioni con sviluppo e dislivello considerevoli o magari per più giorni di fila.Consigliati perConsiglio il Garmont Lagorai II Gtx ad escursionisti e trekker di ogni livello che cercano una calzatura dal taglio classico, leggera e traspirante, da utilizzare principalmente nella stagione calda in ambienti di bassa e media montagna.Non mi sento di consigliarlo per utilizzi in ambienti freddi per via della bassa termicità riscontrata.[prezzo-link link=""https://mountainreview.it/vai/garmont-lagorai-ii-gtx/""]"
24566,"Ternua Seal W","La maglietta a manica lunga Ternua Seal W è pensata per le donne che praticano trail running, fast hiking e arrampicata che cercano un capo comodo, versatile e traspirante. È un capo ottimo per tutte coloro che hanno a cuore l’ambiente: la maglietta, infatti, è realizzata recuperando le reti da pesca e i rifiuti marini, in linea con l'etica dell'azienda basca. La maglia è stata, inoltre, sottoposta ad un trattamento anti-odore ecosostenibile, che impiega l’olio di menta anziché il classico trattamento antibatterico basato sui metalli.È un base layer tecnico e versatile, che può essere impiegato nelle stagioni di mezzo e con temperature che vanno ai 10 ai 20° circa, in molteplici attività sportive anche ad alta intensità come il trail running.Questo capo è stato insignito del premio ISPO 2022 ed è disponibile per l’acquisto dalla primavera 2023 sia nella versione maschile che in quella femminile. Per tale ragione, le forme e i colori sono stati variati per adattarsi al meglio alle due figure.Caratteristiche tecniche della Ternua Seal WPeso: 121 gMateriale: 93% poliammide riciclata dalle reti da pesca, 7% elastaneTrattamento ecosostenibile anti-odore HeiQ alla menta frescaCuciture piatte per evitare lo sfregamento durante le attività sportiveTaglio slim fit[link-produttore link="" https://www.ternua.com/com/seal-l-s-t-shirt-w-t-shirt.html""]Modalità di testHo utilizzato la maglia Ternua Seal W tra ottobre e inizio dicembre 2023, in occasione di svariate uscite di trail running, effettuate in montagna (Valcamonica), al mare (Costa Azzurra, Francia) e sulle colline della Brianza lecchese. Ho indossato la maglia Ternua Seal anche come primo strato durante le uscite in bici più fredde.Durante due delle uscite di trail running, vista la presenza di pioggia battente per tutta la loro durata (1h30’ e 2h, temperatura 10-15°C), ho indossato la maglia Ternua Seal sotto la giacca da pioggia della stessa azienda, che avevo già recensito.Le altre uscite di trail running si sono svolte su sentieri di montagna o sentieri marittimi, con tempo prevalentemente asciutto. Le uscite avevano una durata da 3 a 5 ore, un dislivello compreso tra 1500 e 2000 m, quote fino ai 2100 m e temperatura variabile tra -5°C e 15°C.Durante le uscite effettuate alle temperature più basse, ho dovuto indossare una giacca da corsa più pesante sopra la maglia Ternua, dato che quest’ultima è pensata per essere utilizzata come intimo (primo strato). Se utilizzata da sola, la maglia Ternua è adatta in caso di temperature più miti (fino a 10°C come limite inferiore). La giacca da corsa che ho indossato sopra la maglia Ternua era la Devold Running Merino, da me recensita.La giacca da corsa Devold Running Merino indossata sopra la maglia Ternua Seal durante le giornate più freddeLa prova sul campoComfort e fitUna volta indossata, la maglia segue molto bene le forme femminili ed è esteticamente molto gradevole. Ho apprezzato molto anche la colorazione di un azzurro vivace.La maglia Ternua Seal fotografata durante il primo utilizzoLa t-shirt Ternua Seal è davvero comoda e, quando la si indossa, ci si dimentica della sua presenza. Il tessuto, infatti, è molto morbido e la maglia rimane in posizione, assecondando i movimenti dell’attività sportiva. Ho provato questa sensazione di libertà di movimento sia nel caso di utilizzo della maglia da sola, sia quando ho utilizzato la maglia sotto un altro strato (softshell e hardshell).Dettaglio del collo della maglia Ternua SealTernua dichiara che le cuciture piatte permettono di evitare gli sfregamenti a contatto con la pelle durante l’attività: effettivamente, queste non causano alcun tipo di fastidio e non ho mai avuto problemi di irritazioni, nemmeno dopo uscite molto lunghe.Le cuciture piatte non vengono percepite quando si indossa la maglia Ternua SealDettaglio delle cuciture piatteTraspirabilità e velocità di asciugaturaHo trovato ottima la traspirabilità della maglia Ternua Seal: anche durante le giornate calde e umide di questo strano autunno, non ho mai sofferto indossando questa maglia. Diversamente, mi è capitato di correre nello stesso periodo indossando maglie equivalenti di altre marche e, in quei casi, ho sempre patito il caldo e la scarsa traspirabilità.Anche la velocità di asciugatura si è rivelata molto buona e decisamente superiore rispetto a quella riscontrata per altri capi della stessa categoria e di altri brand.Nelle zone di maggior traspirazione del corpo, la maglia Ternua presenta un tessuto a trama meno fitta, decisamente utile a convogliare il sudore verso l’esterno.Dettaglio delle zone con trama meno fitta, per favorire la traspirazioneCapacità anti-odoreIl trattamento anti-odore a base di olio di menta che Ternua ha pensato per questa maglia è efficace ed ecosostenibile. La maglia ha un leggero profumo di menta, piacevole e che si rigenera dopo ogni lavaggio. Il trattamento anti-odore si è rivelato anche duraturo, essendosi mantenuto dopo oltre 2 mesi di utilizzo della maglia e quasi una ventina di lavaggi in lavatrice. Sono sempre riuscita ad utilizzare più volte la maglia Ternua prima di doverla lavare, nonostante avessi sudato parecchio in ognuna delle uscite.Una performance anti odore che cerca di avvicinarsi a quella della lana merino, imbattibile da questo punto di vista.Ingombro e leggerezzaDa notare, infine, l’ingombro ridotto e la leggerezza della maglia, dettagli non trascurabili in alcune situazioni (e.g. trasporto della maglia all’interno dello zaino da trail running, in caso di utilizzo come indumento di ricambio). Il peso misurato della maglia Ternua Seal è di 121 g, in linea con quello dichiarato di 125 g.Ingombro della maglia Ternua Seal ripiegataPeso misurato della maglia Ternua SealResistenza e durabilitàL’unico difetto che ho riscontrato nella maglia Ternua risiede in una certa delicatezza del tessuto. Esso ha presentato segni di abrasione nella zona pettorale fin dalle prime uscite, probabilmente causate dallo sfregamento con la cerniera della giacca antipioggia indossata sopra.Ciò non ha compromesso le proprietà del tessuto, che ha continuato a mantenere i pregi di cui ho parlato nei precedenti paragrafi; tuttavia, a livello estetico, l'ho trovato un difetto poco piacevole.Dettaglio dell’abrasione riscontrata nella zona pettorale della maglia Ternua SealVestibilitàLa maglia Ternua Seal L/S W da me testata era nella taglia S, ossia quella che abitualmente utilizzo (sono alta 160 cm e peso 54 kg). Nonostante il taglio della maglia sia slim fit e Ternua consigli di acquistare una taglia più grande del solito, non ho avuto questa necessità e la taglia S si è rivelata perfetta per me.Consigliata perConsiglio la maglia Ternua Seal W a tutte le donne che praticano trail running e altri sport quali fast-hiking e arrampicata, poiché è un capo comodo, versatile e traspirante. La maglia è ottima anche per tutte coloro che hanno a cuore l’ambiente, considerato il materiale riciclato con cui è realizzata e il trattamento anti-odore ecosostenibile a cui è stata sottoposta. È un base layer tecnico e versatile, che può essere utilizzato con temperature intermedie, tra i 10 e i 20°, eventualmente abbinabile ad un mid-layer per temperature più fredde, in attività sportive ad alta intensità.[prezzo-link link=""https://mountainreview.it/vai/ternua-seal-w/""]"
24624,"Black Diamond Session Knit","I guanti da alpinismo Session Knit di Black Diamond nascono con l’intento di creare un prodotto per un alpinismo trasversale, innovando le classiche versioni interamente in pelle tutt’ora presenti a catalogo.&nbsp;Chi pratica le varie discipline alpinistiche, dalle cascate di ghiaccio allo scialpinismo, sa come sia importante avere un guanto che soddisfi alcuni requisiti fondamentali: termicità, vestibilità e manovrabilità. Sono caratteristiche che non sempre è possibile coniugare in un unico guanto tant’è che spesso è necessario acquistare modelli differenti a seconda della disciplina praticata.I Black Diamond Session Knit, grazie ad alcuni accorgimenti come l’adozione della parte dorsale in maglia elastica e agli spessori differenziati di isolamento termico, si propongono quindi come “guanto unico” nel vostro armadio, almeno quando le temperature vanno sotto allo zero.Caratteristiche tecniche dei Black Diamond Session KnitPalmo: Pelle di capra per durabilità e flessibilitàDorso: Parzialmente costruito in maglia (knit) elastica con tecnologia BD DryPolsino elastico munito di laccioliImbottitura Primaloft Gold Cross Core 133 g sul dorsoImbottitura Primaloft Gold Eco 60 g sul pamo, con grip controlMaglino per asciugatura fronte sulla parte esterna del polliccePeso: 176 grammi (misura M)Made in: Vietnam[link-produttore link=""https://www.blackdiamondequipment.com/en_US/product/session-knit-gloves/""]Le caratteristiche tecniche del guantoModalità di testHo utilizzato i guanti Black Diamond Session Knit in svariate uscite nell’inizio della stagione invernale, provandoli in varie discipline e con varie condizioni climatiche: sia in giornate terse molto fredde che durante alcune nevicate, dalla neve fresca durante alcune gite di scialpinismo fino alla pista. Le temperature indicative sono state ricomprese circa tra i 4 °C gradi fino a -15 °C.La prova sul campo dei Black Diamond Session KnitCome si presentanoAl primo impatto i guanti colpiscono per il loro taglio “filante” e pulito, sensazione probabilmente amplificata dal tessuto knit dorsale che tende ad appiattire la forma. Rispetto ad altri guanti che posseggo, sempre di Black Diamond, non si direbbe che siano concepiti per il range di temperatura definito dalla Casa Madre tra i&nbsp; -12 °C e i -1 °C.Buona nel complesso la qualità costruttiva, priva di difetti sulle cuciture o di punti di accumulo che potrebbero comprometterne la sensibilità. Lodevole l’adozione del maglino sulla parte esterna del pollice per asciugare il sudore della fronte e del polsino dotato di lacciolo anticaduta.Dettagli come il maglino per asciugare il sudore sono molto apprezzatiLa trama “knit” elastica del dorsoComfort e indossabilità dei Black Diamond Session KnitIl feeling è immediato: il tessuto elastico dorsale permette di indossare senza fatica il guanto così come la maglia interna “guida” le dita senza incertezze nella calzata; la mano si sente piacevolmente avvolta senza punti di pressione interni.Dettaglio cinghia polsinoOttima l’adozione di un rinforzo in pelle di capra sul polsino per favorire la calzata. A tal proposito mi sentirei di suggerire ai designer di valutare l’adozione di una chiusura in velcro sul tessuto del polsino che, con il tempo, tende a perdere un poco di elasticità. Un aspetto che mi ha convinto poco del polsino elastico è la scarsa compatibilità con eventuale orologio / smartwatch da polso dato che il maglino va a comprometterne l’utilizzo.Isolamento termicoL’imbottitura in Primaloft a spessore differenziato tra palmo e dorso li rende caldi, sicuramente ideali quando si compiono attività aerobiche in contesti molto freddi, come ad esempio le cascate di ghiaccio, oppure nei momenti di riposo in contesti meno rigidi. Il polsino elastico isola bene impedendo al calore di dissiparsi.Provandoli in salita durante le uscite di skialp a temperature contenute, di qualche grado sotto lo zero, li ho trovati decisamente caldi e con una traspirabilità limitata per la mia sudorazione, sebbene agevolata dalla parte dorsale in tessuto. Decisamente migliore il comportamento in discesa. Una volta indossati si percepisce immediatamente un piacevole calore avvolgere la mano.ImpermeabilitàRispetto ad altri guanti presenti a listino Black Diamond, questo modello non è dotato della tecnologia Gore-Tex ma della membrana idrorepellente studiata dalla casa americana e denominata BD Dry sulla parte in tessuto knit. La membrana tiene ottimamente al riparo durante le uscite nella neve fresca  ma dimostra qualche limite se si usano i guanti con neve umida o bagnata.Protezione dal ventoOttima la protezione dal vento, anche durante uscite in giornate terse e fredde. Il polsino&nbsp; elastico protegge ottimamente impedendo al vento di insinuarsi.Sensibilità e manovrabilitàForse è l’aspetto che mi ha colpito maggiormente del guanto Session Knit: la presa è salda e si ha un ottimo feeling nell’utilizzo dell’attrezzatura, passando dai bastoncini da scialpinismo per arrivare anche alle piccozze. Le dita affusolate e le cuciture ben studiate consentono movimenti naturali senza punti di pressione. Davvero un ottimo compromesso per un guanto con questo grado di isolamento termico.Vestibilità dei Black Diamond Session KnitSul sito al momento dell’acquisto è presente una tabella che spiega come misurare la mano per scegliere la taglia più adatta. Da utilizzatore di altri modelli Black Diamond sono consapevole che alcuni modelli sono “tagliati” in maniera diversa da altri a parità di misura.Mi sento quindi di consigliare caldamente una prova fisica in negozio prima di procedere all’acquisto.Consigliati perI Session Knit di Black Diamond sono guanti da alpinismo studiati per essere trasversali per rendere al meglio nelle varie discipline invernali, specie con temperature rigide.Credo rendano al meglio in un contesto alpinistico, di sci alpino o di sci scialpinismo dove l’ottima mobilità delle dita è sicuramente un valore aggiunto. Mi sentirei anche di consigliarli come guanto da cascata, in arrampicata da primo in contesti di temperatura rigida o anche come “caldo guanto di riposo” in un contesto più mite.[prezzo-link link=""https://mountainreview.it/vai/black-diamond-session-knit/""]"
24644,"Ortovox Avabag Litric Tour 30","PremessaTorna alla carica (espressione azzeccata visto che parliamo di un Airbag elettronico a supercondensatori) l’Ortovox Avabag Litric Tour 30, dopo il richiamo dello scorso anno che ne ha ritardato la messa in commercio. Si tratta di uno zaino dedicato allo scialpinismo dotato del sistema di sicurezza Airbag.È rivolto quindi a quegli appassionati (sia scialpinisti che freerider) che desiderano effettuare le loro uscite con una protezione aggiuntiva, sperando ovviamente di non dover mai azionare la leva. Noi abbiamo testato la versione dedicata allo scialpinismo “Tour”, nel volume 30 litri.Una precisazione è d’obbligo: gli zaini dotati di airbag costituiscono una protezione ulteriore ma non sono una garanzia di salvezza di fronte ad un potenziale travolgimento. L’acquisto quindi non esclude la necessità di un’adeguata preparazione all’auto soccorso e di un’attenta valutazione delle condizioni nelle quali ci troviamo ad affrontare la gita di scialpinismo.Caratteristiche tecniche dell'Ortovox Avabag Litric Tour 30Volume: 30 litriPeso: 2410 g (1100 g sistema airbag)Sistema sicurezza: Litric elettronico a supercondensatoriTempo di funzionamento in modalità ON: circa 60 oreUna ricarica completa permette minimo due inneschiTemperatura di funzionamento: da -30° a +45° CMateriali: Polyamide 420 D Cordura (Base) - Polyamide 400 D (Sistema Zip-On)Accesso frontale tramite zip perimetrale a doppio cursoreSistema Zip-OnTasca dedicata ai piccoli oggettiCompatibile con sacca idricaSistema di trasporto sci diagonaleCinghia di sicurezza con passante alla gambaCinghie di compressionePaese produttore: Germania[link-produttore link=""https://www.ortovox.com/it-it/shop/zaini/p496650-litric-avabag-litric-tour-30""]Modalità di testLo zaino è stato testato in varie giornate di scialpinismo durante l’inverno 2023, con dislivelli anche oltre i 1000 m e in contesti di temperatura a volte molto rigidi. La quota delle gite è stata compresa tra i 1500 m e i 3000 m di altitudine.Sebbene il sistema elettronico consenta di azionare l’airbag anche solo per prova (molto utile testarlo a casa per prendere confidenza) in queste uscite fortunatamente non mi è mai capitato di doverlo utilizzare in contesti di emergenza, se non per pura simulazione.La prova sul campo dell'Ortovox Avabag Litric Tour 30Prime impressioniLe prime cose che si apprezzano tenendo tra le mani l’Ortovox Avabag Litric Tour 30 sono la sua leggerezza (ovviamente considerata la categoria e il litraggio nel quale va ad inserirsi) e la cura nella realizzazione con l’utilizzo di materiali resistenti.C’è tutto quello che serve, anche se è sapientemente nascosto: rete di fissaggio del casco, porta piccozze, fissaggio diagonale degli sci, fissaggio superiore della corda e predisposizione del sistema di idratazione.Lo spazio non risulta essere un gran problema, grazie alla possibilità introdotta da Ortovox di poter utilizzare diversi sistemi ""Zip-On"" sul medesimo schienale (a parità di taglia).Attraverso una zip perimetrale molto robusta e perfettamente integrata nello schienale dello zaino, è possibile cambiare facilmente la parte esterna (quella colorata per intenderci). In questo modo, si può abbinare ad un unico schienale diverse tipologie di zaino e litraggio, scegliendo tra il mondo freeride o il tour.Fit dell'Ortovox Avabag Litric Tour 30Ortovox produce i propri zaini in due misure: la versione standard e la versione “S”, ottimizzata ergonomicamente per donne e uomini con la schiena corta. In questi ultimi, sia gli spallacci che l’imbottitura dei fianchi sono stati adattati all’anatomia femminile: gli spallacci sono più corti e più sottili e hanno una chiara forma a S, mentre le imbottiture sui fianchi sono più corte e di forma conica. Carico dello zaino e degli spaziLo zaino Ortovox Avabag Litric Tour 30 è dotato di uno scomparto principale accessibile frontalmente grazie ad una doppia zip circolare e di uno scomparto di sicurezza dedicato per pala e sonda, dotato di cerniera dal colore differenziato.La tasca dedicata all’attrezzatura di emergenzaConsiderata la presenza del meccanismo Litric, i 30 litri dichiarati dalla casa produttrice non sono completamente disponibili, ma si rivelano essere comunque sufficienti per gite alpinistiche anche impegnative, dove è necessario portare con sé dell’attrezzatura ulteriore (oltre a eventuali giacche, guanti, ecc.) come ad esempio imbrago, ramponi, e qualche moschettone con cordini.Scompartimento principale.Tasca frontale dell'Ortovox Avabag Litric Tour 30.Il passante per le cinghie laterali di compressione.Esternamente è possibile fissare gli sci, ma solo in modalità diagonale (D-skifix), poiché un fissaggio a capannina (A-skifix) impedirebbe un corretto gonfiaggio dell’airbag.Sono inoltre presenti due passanti di fissaggio per le piccozze, una rete ferma casco integrata, le cinghie di compressioni laterali, un ferma corda superiore e una taschina esterna frontale nella quale riporre piccoli oggetti.Il sistema LitricSi tratta di uno dei sistemi elettronici tra i più leggeri sul mercato ed ha il grande pregio di poter garantire, a differenza dei sistemi meccanici, fino a due rilasci con una sola carica della batteria.https://youtube.com/shorts/oezUlet1KOc?feature=shareTuttavia, trattandosi di un sistema airbag a supercondensatori, è necessario adottare alcuni accorgimenti.A differenza dei modelli meccanici (qui il nostro articolo sulle tecnologie a confronto) questo sistema consente il trasporto aereo “ready-on” e necessita di meno manutenzione una volta operato il rilascio. Tuttavia, è importante considerare che il tempo di pronto utilizzo può variare notevolmente: da pochi secondi a svariati minuti (fino a 25’) a seconda di quanta tensione hanno perso i supercondensatori e quindi da quanto tempo non è stata accesa la centralina di comando del sistema Litric.Raccomandiamo quindi di prestare particolare attenzione non solo agli indicatori di carica a led (visibili anche dall’esterno dello zaino) e di provvedere alla carica ogni qualvolta sia necessario, ma anche di ricordarsi di attivare con anticipo la centralina prima di iniziare la gita. Questo affinché sia possibile procedere in sicurezza già alla partenza dall’auto.La centralina di comando.Il led di controllo dell’unità Litric.Attivazione del sistema airbagLa maniglia di attivazione dell’airbag si trova sullo spallaccio sinistro e può essere fissata a tre differenti altezze grazie ad un sistema di passanti che la rendono molto stabile.Ortovox non ha previsto per la maniglia una tasca dedicata, soluzione adottata da molti competitor. Quindi il blocco avviene tramite la rotazione di 180°. Se il colore visibile frontalmente è arancione allora la maniglia è sbloccata e pronta all’uso. Una volta attivata, in 4 secondi circa l'airbag raggiunge i 150 litri di volume.Maniglia di attivazione bloccata.Maniglia di attivazione sbloccata.La tasca dedicata all’airbag è facile da raggiungere grazie al sistema combinato di chiusura mediante clip magnetica e zip. Una volta attivato, ho trovato facile riporlo e chiuderlo grazie all’utilizzo dello strumento di sgonfiaggio.Va però sempre prestata molta attenzione nel riporlo nella maniera corretta, senza piegarlo o arrotolarlo: è infatti necessario stivarlo in modo tale da poterne consentire un gonfiaggio agile ed immediato senza punti di pressione.Momenti di stivaggio del pallone Airbag.Consiglio caldamente di visionare questo video pubblicato da Ortovox in cui viene spiegato in maniera facile ed immediata la manutenzione e la corretta attivazione del sistema Litric.L'Ortovox Avabag Litric Tour 30 in salitaLa sensazione che trasmette lo zaino è di generale comodità: i quasi 2,5 kg a vuoto vengono bene distribuiti anche a pieno carico.Lo schienale si è rivelato essere comodo e idrorepellente, impedendo così alla neve di accumularsi una volta posato a terra per aprirlo. Gli spallacci, sono realizzati in parte in Cordura, sacrificando un po' la loro struttura.Sono leggeri e traspiranti, ma avrei preferito qualche grammo in più nell’imbottitura per avere un comfort di marcia ancora maggiore.Attenzione a regolare bene il passante di sicurezza alla gamba, per evitare che sia troppo o troppo poco aderente.L'Ortovox Avabag Litric Tour 30 in discesaCosì come per la salita, in discesa lo zaino segue bene il corpo nelle curve. La leva per l’apertura dell’airbag, una volta sbloccata, è facilmente raggiungibile in caso di emergenza anche con i guanti. Consiglio vivamente comunque di effettuare delle prove per abituarsi al suo utilizzo.SostenibilitàNel pieno rispetto della politica di Ortovox anche la costruzione dello zaino Avabag Litric Tour 30 è a zero emissioni, essendo stato prodotto nel modo più ecologico possibile. Ovviamente alcune emissioni di CO₂ sono inevitabili e quindi vengono compensate attraverso le politiche ambientali adottate. Per tutelare l’ambiente questo articolo non contiene perfluorurati e polifluorurati (PFC).Consigliato perLo consiglio a scialpinisti esigenti, magari anche amatori dei viaggi all’estero alla ricerca della powder, attenti alla sicurezza e che vogliono provare qualcosa di nuovo nel panorama dei sistemi Airbag antivalanga, senza il cruccio delle restrizioni da bagaglio aereo.La possibilità di modificare il litraggio “Zip-On” lo rende un plus anche per chi pratica diverse discipline (skialp, freeride) oppure spazia dalla gita giornaliera alla traversata, nella quale la possibilità di attivare più volte il sistema con una sola carica gioca un bel punto a favore.Prezzo sicuramente impegnativo - anche se in linea con altri modelli concorrenti - considerato che è quasi il doppio rispetto agli zaini antivalanga dotati di sistema meccanico.[prezzo-link link=""https://mountainreview.it/vai/ortovox-avabag-litric-tour-30/""]"
24716,"Ferrino HL Mystic","Il Ferrino HL Mystic è il sacco a pelo in fibra sintetica della linea High Lab di Ferrino: per questo il suo nome si fregia dell’acronimo HL.Con una temperatura di comfort tra -4 °C e – 10 °C l’obiettivo di questo prodotto è offrire un sacco a pelo caldo e compatto per alpinisti, da usare nelle quattro stagioni.Caratteristiche tecniche del Ferrino HL MysticForma a mummia&nbsp;Cerniera centrale non completa (YKK)Tessuto esterno: Nylon 30D 184T Mini RipstopTessuto interno: Polyestere 20D 380TImbottitura: 960 gr Microfiber PolyesterPeso 1500 gSacco di compressioneTemperatura: °C +15 / ♀ -4 / ♂ -10 / -30Fabbricato in Myanmar[link-produttore link=""https://www.ferrino.it/shop-it/attrezzatura/sacchiletto-notte/sintetico/86267haa-sacco-hl-mystic.html""]Il Mystic HL viene fornito senza un sacco di stoccaggio per quando non lo si utilizza. Anche se la fibra sintetica non ha bisogno di essere lasciata libera quando è ""a riposo"", penso sia meglio lasciare aperto il sacco per evitare che i tessuti prendano pieghe. Ho rimediato quindi con una federa da cuscini.Un appunto al sito di Ferrino: pur avendo il 50% dei fornitori dotati di certificazione ambientale e sociale (come Blue sign e Fair Wear) non viene indicato se il Mystic HL è realizzato effettivamente da fornitori con queste certificazioni. Modalità di testHo testato il sacco a pelo Ferrino HL Mystic da inizio estate fino ad dicembre di quest'anno. L’ho testato sempre in tenda tra le montagne della Carnia e le Dolomiti, ma soprattutto mi ha accompagnato a ottobre in un viaggio on-the-road tra Yosemite e il deserto dello Utah. L’ho quindi potuto usare per 10 giorni di fila senza possibilità di asciugarlo, ma maltrattandolo quanto più potevo per testarlo in maniera accurata.Le temperature a cui l’ho testato sono oscillate tra – 5 °C e +10 °C. Non ho avuto occasione di testarlo in situazioni particolarmente umide, dove avrebbe potuto dimostrare ancora più i suoi vantaggi rispetto a un sacco in piuma.La prova sul campo del Ferrino HL MysticPrima impressioneLa prima bella sensazione che si ha quando ci si immerge nel Ferrino HL Mistic è di un sacco a pelo “pieno”.In effetti la fibra sintetica ha il pregio di essere meno cedevole, meno leggera della piuma, conferendo al sacco a pelo proprio la sensazione di pienezza di avvolgimento che personalmente apprezzo moltoImbottituraIl sacco a pelo Ferrino HL Mystic è realizzato in micofibra di poliestere. Quello che conta per garantire la termicità di un sacco a pelo è la disposizione dell'imbottitura. L’obiettivo è non avere ponti termici che facciano uscire il calore interno, facendo sentire quindi dei buchi di aria fredda.Dettaglio del copri-cerniera pensato per non disperdere caloreIn questo sacco a pelo Ferrino adotta la costruzione shingle/”a tegola” ovvero i vari pacchetti di imbottitura sono sovrapposti, sfalsati, rispetto alla cuciture, in maniera appunto da non creare ponti termici, ovvero punti freddi. Al tatto il sacco risulta sempre “pieno”, non si percepisce in corrispondenza delle cuciture un assottigliamento della imbottitura.Dimensioni e peso del Ferrino HL MysticIl Ferrino HL Mystic non è leggero: 1500 g non sono pochi e non è molto compatto, occupando all'interno dello zaino circa una quindicina di litri.Dimensioni della sacca non compressaDimensioni della sacca compressa il più possibileQuesto sacco a pelo non è comprimibile. Come detto sopra una delle cose che mi piacciono di questo sacco è il suo corpo non cedevole. Ma questo ha come contro il fatto che non si riesce a comprimerlo molto. Quando si tirano i cinghietti di compressione della sacca avvolge il sacco, ma senza riuscire a comprimerlo tantissimo.Isolamento termicoIl Ferrino HL Mystic è venduto con temperatura di comfort – 4 °C (donna) e – 10 °C (uomo). Premesso che quando dormo sono molto freddoloso (mi si abbassa brutalmente il metabolismo a 35 bpm!) personalmente mi sento di suggerirlo per temperatura di – 4 °C piuttosto che – 10 °C.&nbsp;Soffrendo io particolarmente il freddo, avrei preferito una zona piedi più calda, per quanto mi sembra già maggiormente coibentata rispetto alla parte più alta. &nbsp;La cerniera risulta protetta da un cordolo imbottito che è davvero efficace nel bloccare la dispersione attraverso la cerniera. Questo cordolo termina in alto con un velcro che permette di chiuderlo attorno al collo, quasi a formare una sciarpa imbottita molto calda.Dettaglio cordolo imbottitoIl cappuccio è ben tagliato e copre bene la testa. Ha due laccetti laterali che permettono di chiuderlo in modo efficace. Avrei anche apprezzato avere un laccetto di compressione a livello delle spalle per permettere di chiudere per bene il saccoletto e evitare uscite di aria calda, ovvero ingressi di aria fredda.Dettaglio cappuccioComunque, una volta passata la fase di riscaldamento dell’aria interna, si gode di un bel calore. Inoltra il sacco a pelo risulta essere assolutamente insensibile all’umidità. In questo saccoletto anche se si suda tanto non si ha mai freddo in quanto l’imbottitura non risente dell’umidità. Questo è molto importante se di notte si mettono dentro il saccoletto i capi sudati per asciugarli un po’ con il proprio calore. Non si rischia di compromettere la termicità del saccoletto a causa di questi indumenti umidi.CernieraLa cerniera centrale a metà corpo è la caratteristica peculiare di alcuni dei sacchiletto Ferrino High Lab, pensata per ridurre la dispersione di calore. Io l’ho trovata davvero funzionale e non mi ha mai dato problemi per uscire o entrare dal saccoletto. Chiaramente una cerniera a metà corpo non permette di aprire il saccoletto se si ha caldo. Ma visto il target alpinistico di questo saccoletto penso che questo problema sarà di ben poco conto.Dettaglio cernieraIl cursore della cerniera può essere azionato sia da interno che da esterno.La cerniera all’interno è cucita lungo una fettuccia rigida pensata per prevenire il rischio di inceppamento. Questo funziona solo in parte, il leggero nylon dell’imbottitura ogni tanto inceppa il cursore, ma mai in maniera problematica.&nbsp;Comfort e funzionalitàIl Ferrino HL Mystic è in generale ben tagliato come forma. Il taglio a mummia è corretto. Io sono alto 173 cm, devo dire che però ogni tanto da rannicchiato rischiavo di incastrarmi con le ginocchia al suo interno. Questo per dire che una persona più alta farà fatica a stare rannicchiato all’interno del saccoletto.Consigliato perQuando trattasi di alpinismo non guardo mai il prezzo di un prodotto, quello che conta per me è la performance. Ma in questo caso devo dire che il Ferrino HL Mystic stupisce per il prezzo competitivo.Detto questo, peso e ingombro restano importanti e sono un limite per utilizzi dove la piorità è la leggerezza. Se però c’è il rischio di prendere neve durante la notte e si deve bivaccare senza tenda, questo sacco diventa prezioso, grazie alla sua grande termicità anche da umido.Ottimo quindi per alpinismo, soprattutto campo base, e trekking in tenda in periodi freddi e umidi.[prezzo-link link=""https://mountainreview.it/vai/ferrino-hl-mystic/""]"
24729,"Lorpen T3+ Inferno Biowarmer","PremessaLe Lorpen T3+ Inferno Biowarmer sono le prime calze al mondo realizzate interamente in materiale biodegradabile, vincitori di un Ispo Award nel 2022. Un prodotto coraggioso, che dimostra la volontà di innovazione dell'azienda basca di calze.Sono calze invernali, pensate per attività come trekking nella neve. Il tessuto Primaloft Bio e l’integrazione con la lana merino le rendono morbide e molto calde a patto però - come vedremo tra poco - di non sudare troppo con i piedi.Caratteristiche tecniche delle Lorpen T3+ Inferno Biowarmer UnisexComposizione: 78% Sensil Biocare, 10% Primaloft BIO, 10% Lana Merino, 2% Stretch Nylon con LycraTessuti biodegradabiliCuciture: realizzate con Sensil BioCare sotto forma di filatoPolsino: realizzato in lana priva di cloroAltezza fin sotto al ginocchioSpessore: molto spesso (4/4)Assenza di rinforziPaese produttore: Spagna[link-produttore link=""https://www.lorpen.com/product/bwo-inferno-biowarmer-socks/""]Modalità di testLe Lorpen T3+ Inferno Biowarmer sono state utilizzate seguendo il loro target primario di utilizzo, cioè passeggiate in ambienti freddi e nevosi, ma anche per sciare in pista e fuoripista (quindi solo in discesa).Si è arrivati fino a una temperatura di circa -15°C e un'altitudine di 2700 m slm.La prova sul campo delle Lorpen T3+ Inferno Biowarmer UnisexSostenibilitàPrima di addentrarsi nei test veri e propri, va sottolineato l'utilizzo di tecnologie e materiali all’avanguardia per creare un prodotto che abbia un ciclo di vita di utilizzo senza dover diventare uno scarto da buttare via.In particolare, il materiale SensilBioCare è un tessuto biodegradabile e un filato realizzato in nylon molto elastico. È prodotto in modo da ridurre l'impronta di carbonio, risparmiare energia, preservare l'acqua, ridurre i rifiuti, fornire un ambiente di lavoro sicuro e offrire un impianto alimentato da cogenerazione.Allo stesso tempo il Primaloft Bio è una fibra riciclata post-consumo al 100% biodegradabile.Grazie a queste caratteristiche, al termine della loro vita di utilizzo, le Lorpen T3+ Inferno Biowarmer Unisex non diventano un rifiuto.FitLe calze biodegradabili Lorpen sono costruite in modo da seguire il più possibile la forma del piede con il minor numero possibile di cuciture. La forma è molto ergonomica e confortevole con una lunghezza fin sotto al ginocchio.Lo spessore delle T3+ Inferno è importante, per cui occorre tenere conto di quanto siano stretti gli scarponi. Se si tendono ad usare scarponi molto precisi in termini di misura, lo spessore di queste calze andrebbe a comprimere troppo i piedi, non permettendo così una buona circolazione sanguigna, a discapito della temperatura. Non sono quindi calze adatte a scarponi che calzano in modo preciso.Purtroppo, una nota negativa che ho riscontrato è la qualità non ottimale delle cuciture, che hanno quasi subito cominciato a sfilacciarsi, anche dopo i primi utilizzi.Calore e traspirabilità delle Lorpen T3+ Inferno Biowarmer UnisexVisto lo spessore e la presenza di materiali come lana merino e Primaloft, stiamo parlando di calze molto calde, adatte a temperature rigide.Sono abbastanza traspiranti fintanto che non si fanno attività in cui i piedi sudano troppo. In quel caso, l’elevata termicità e lo spessore, non consentono uno scambio abbastanza veloce con l’esterno e il rischio è quello di raffreddarsi i piedi a causa dell'eccesso di sudore accumulato.In fase di utilizzoHo utilizzato le Lorpen T3+ Inferno Biowarmer Unisex in due contesti molto diversi tra loro: passeggiate sulla neve con scarponi invernali e sci da discesa.Durante un’attività come una passeggiata senza elevato sforzo aerobico sono risultate comodissime anche dopo svariate ore, mantenendo i piedi sempre caldi anche durante le soste. In un contesto del genere, quando il piede non suda, le calze fanno esattamente il loro dovere: tengono il piede caldo e risultano piacevoli dall’inizio alla fine dell’attività.Le ho poi utilizzate in un paio di giornate di sci, sia in pista che fuoripista in neve fresca. L’azienda non le dichiara come calze da sci e ho ovviamente forzato un po' il loro utilizzo, ma ho voluto vedere come si comportavano soprattutto perché sono state giornate molto fredde (fino a -15°C).Qui esce fuori il rovescio della medaglia della pesantezza dei materiali e dello spessore delle calze stesse. Nel momento in cui il piede inizia a sudare per via dello sforzo più elevato rispetto ad una semplice camminata, il sudore non riesce a traspirare abbastanza velocemente e il freddo ai piedi si fa sentire. La scarsa traspirabilità, in caso di sudorazione, ne riduce la termicità e questo spiega il voto non pieno dato all'isolamento termico.Vestibilità delle Lorpen T3+ Inferno Biowarmer UnisexVengono vendute in 4 taglie che coprono diversi numeri, e la numerazione risulta molto fedele.Come consiglia Lorpen sul proprio sito, non tendono a restringersi se lavate seguendo le istruzioni.Consigliate perCon queste calze biodegradabili, la Lorpen ha sicuramente introdotto un prodotto coraggioso in quanto a sostenibilità ambientale, che però deve ancora trovare un suo equilibrio. Sulla carta, infatti, si tratta di calze adatte ad escursioni in situazioni fredde o molto fredde a patto però che il piede non inizi a sudare: se ciò accade lo spessore e la composizione delle calze non consentono una traspirazione ottimale e il piede finisce per perdere calore.Possono funzionare anche come calze da sci (da discesa), a condizione però di valutare bene la misura dello scarpone, per via dello spessore della calza stessa.[prezzo-link prezzo=""60""]"
24740,"Scarpa Maestrale","Lo Scarpa Maestrale è uno scarpone da scialpinismo versatile ormai giunto alla sua quinta evoluzione. Affinato sempre più nei dettagli per offrire il miglior compromesso tra comfort in salita e performance in discesa.Il claim utilizzato “The Orange Legend” ne sottolinea il successo nella sua lunga storia ai piedi di tanti appassionati. Nettamente migliorato rispetto alla versione precedente e notevolmente alleggerito, trae molta ispirazione nei dettagli tecnici dal “Quattro” in quanto a rigidità e controllo.Caratteristiche tecniche dello Scarpa Maestrale3 ganci: leva anteriore su quattro punti, Sistema HRS di blocco caviglia, leva sul gambetto con strapPeso: dichiarato 1380 gr. (taglia 270). Rilevato: 1415 gr. (taglia 295) Angolo di rotazione del gambetto in modalità camminata: 61°Scarpetta interna in &nbsp;Intuition Foam termoformabileSuola Vibram Cayman LTLast: 102 mm[link-produttore link=""https://it.scarpa.com/product/28166914/maestrale-the-orange-legend-orange-black""]ScafoRealizzato in Pebax Renew con tecnologia “Carbon Core”, un inserto in carbonio sovrainiettato che garantisce un'elevata rigidità torsionale e longitudinale dello scafo. Queste caratteristiche permettono una trasmissione più diretta allo sci. La costruzione dello scafo si basa su una struttura overlap rivisitata che lavora in simbiosi con la nuova scarpetta interna. Le innovazioni apportate hanno consentito di sopperire alcuni difetti della serie precedente che potevano causare una chiusura non corretta passando alla modalità di discesa.Dettaglio della costruzione “Overlap” della linguettaVolendo trovare un difetto in quest’ultima versione, ho notato che le serigrafie applicate, rispetto ai modelli precedenti, tendono a rovinarsi molto più velocemente, perdendo rapidamente colore.ScarpettaLa scarpetta interna denominata “Pro Flex Touring” è realizzata in tessuto Intuition completamente termoformabile. La costruzione presenta una lingua con elastico sul collo del piede, doppie fettucce superiori per agevolare l’entrata. Ad ogni modo è sempre consigliato far scorrere all’indietro il gambetto separandolo dalla scarpetta per una corretta calzata.Dettaglio della Scarpetta interna abbinata ai due spessori per un fit ancora più precisoÈ inoltre presente uno spoiler aggiuntivo da applicare con il velcro per aggiungere un +2° di inclinazione in avanti.Lo “spoiler” aggiuntivo applicato con il velcroSuolaLa suola dello scarpone è in mescola Vibram denominata Cayman LT, dal disegno particolare. Utilizzando sia la mescola “Durastep” sia la mescola “Traction Lug”, massimizza il grip in camminata e consente un movimento fluido grazie anche al leggero rocker.Durante le uscite di questo inverno non ho per il momento percepito un consumo anomalo nonostante la morbidezza della gomma utilizzata. Sistema di chiusuraLo Scarpa Maestrale è dotato di un sistema di chiusura suddiviso in più parti: il “Wave Closure M-LITE”.  Questo svolge una funzione di chiusura su quattro punti tra malleolo e avampiede, simulando le chiusure di un sistema a 4 ganci.Punto di forza è la triplice regolazione sul collo del piede, che consente di trovare un fit molto preciso, operando sulla rastrelliera a 3 denti, sul micro-regolatore in punta e sulla regolazione micrometrica della leva.Dettagli del sistema di chiusura “Wave” e del sistema a tre regolazioniPer il bloccaggio della caviglia e del tallone è invece stato adottato il sistema HRS. Rispetto alla versione precedente è stato alleggerito ma resta comunque stabile nella chiusura per la discesa e confortevole nelle fasi di salita grazie ad un sistema a doppio cavo. Prima c'era un passante in plastica presagomato. Per la chiusura del gambetto si è adottato una fascia velcro con riflettore Recco e un sistema a leva regolabile in 3 posizioni, oltre ai numerosi denti presenti.Da notare l’adozione per tutte le leve della costruzione in alluminio verniciato arancione che garantisce una maggiore resistenza ai graffi rispetto alla semplice laccatura del modello precedente. Dettagli della fascia a strap superiore dotata del riflettore Recco. In basso visibile il sistema HRS di bloccaggio della caviglia.Ski modeLa vera innovazione è il sistema di chiusura per la discesa. &nbsp;È stata sostituita la leva a contrasto del modello precedente che tendeva ad incepparsi in presenza di ghiaccio o neve.La leva per il passaggio da modalità walk a modalità skiNella filosofia “less is more” si è tornati ad un sistema a leva in cui l’arpione va a chiudersi su un perno non incassato, rendendo così molto difficile l’insinuarsi del ghiaccio all’interno.Dettagli del sistema di chiusura con l’arpione e il perno “a vista” (in modalità ""walk"" a sinistra e ""ski"" a destra)Modalità di testHo avuto modo di testare gli scarponi Scarpa Maestrale durante l’inizio della stagione invernale 2023 per una decina di uscite con dislivelli compresi tra i 700m e i 1500m. Le condizioni trovate sono state molto varie, dalla polvere fino ad un contesto di neve ghiacciata e in parte anche trasformata. Li ho anche testati per un paio di uscite in pista.Gli scarponi sono stati utilizzati sui seguenti sci:K2 Wayback 88 montati con attacco Dynafit ST Rotation SLBlack Crows Camox 96 montati con attacco ATK Raider 12La prova sul campo degli Scarpa MaestraleIngresso del piedeDa possessore dei precedenti due modelli di Maestrale la prima cosa che ho notato indossando il nuovo modello 23/24 è la facilità di ingresso del piede.La notevole apertura del gambetto che facilità anche l’estrazione della scarpetta interna oltre che la calzataL’apertura del gambetto è molto ampia e ciò permette un agevole ingresso e uscita del piede dallo scarpone. Il piede scivola o si sfila dalla scarpetta interna senza problemi anche indossando calze un po’ spesse ed anche quando lo scarpone è stato lasciato in un ambiente molto freddo.Modalità salitaL'angolo di rotazione del gambetto è di 61 gradi, non tra i migliori della categoria. Tuttavia, la netta riduzione di “resistenze meccaniche” (e dei conseguenti cigolii) rispetto alla precedente versione, danno l'impressione che i gradi di rotazione siano decisamente di più.La costruzione “overlap” della linguetta si adatta molto bene alla conformazione del piede e non tende a sovrapporsi durante la chiusura del gambetto, cosa che poteva portare ad uno sforzo delle plastiche chiudendosi in maniera anomala.Inizialmente ho fatto fatica a trovare la giusta chiusura delle regolazioni per la salita. Ci sono volute un paio di uscite di assestamento per comprendere al meglio quanto “serrare” ganci e passanti.Anche nei tratti pendenti ghiacciati ho percepito un buon feeling con tutte e due le sciancrature degli sci abbinati mentre il sostegno del gambetto è sempre stato efficace.Utilizzo con ramponi e in camminataHo avuto anche modo di provare gli scarponi con i ramponi di tipo automatico Petzl Irvis Hybrid per qualche tratto alpinistico di misto facile. Qui ho apprezzato la migliore compatibilità rispetto al modello precedente, soprattutto per quanto riguarda la collocazione della leva di bloccaggio posteriore.La nuova collocazione del perno di chiusura posteriore ha eliminato il problema che tendeva a spostare la leva del rampone a causa della conformazione della plastica dello scafo.Quando invece si cammina su terreni duri la suola è molto ammortizzata e con un grip elevato. Anche nell’utilizzo sulla neve ho percepito una certa confidenza nella camminata. Segnalo che questo modello di Maestrale è interamente risuolabile presso i centri autorizzati.Modalità discesaIl passaggio dalla modalità salita alla modalità discesa avviene semplicemente abbassando la leva posta sul tallone fino a sentire lo scatto di chiusura dell’arpione sul perno.Il movimento tende ad essere quello di un leggero sbilanciamento all’indietro seguito da uno spostamento di peso in avanti. Una volta bloccato il gambetto lo scarpone risulta decisamente rigido e stabile, anche forzando nella spinta.La chiusura degli Scarpa Maestrale avviene chiudendo le tre leve di cui abbiamo parlato precedentemente e che offrono una piacevole resistenza dando una sensazione di stabilità. Con qualche uscita i cavi tendono leggermente ad allentarsi senza cedere mai eccessivamente, rendendo quindi necessario intervenire sulle 3 regolazioni micrometriche.Le restanti chiusure avvengono sulla caviglia ed a livello del gambetto, grazie all’apposito gancio e allo strap superiore. A questo proposito ho notato un dettaglio migliorabile: lo strap tende - anche se ben tirato - a scorrere verso l’alto, finendo con il premere sulla parte superiore della scarpetta anziché sulla linguetta dello scafo.Sebbene Scarpa non dichiari ufficialmente il flex dei Maestrale sul proprio sito, mi sento di affermare che dovrebbe essere compreso tra il 110 e il 120, rendendolo quindi uno scarpone sufficientemente rigido e giocoso per un’ampia gamma di utilizzatori, dal principiante al più esperto.Il “compagno” da abbinare dovrebbe essere uno sci con una larghezza al centro compresa tra gli 80 e i 95 mm mentre, per un contesto più “free” suggeriamo di passare al fratello Maestrale RS.CalzataHo utilizzato gli scarponi Scarpa Maestrale nella misura 290 (taglia Mondopoint), ossia la medesima di altre calzature di Scarpa che possiedo pari ad una calzata 44.5.La pianta relativamente larga e il last (larghezza pianta dello scarpone) di 102 mm di questo scarpone si è rivelato confortevole indossando delle calze in lana merino concepite per lo skitouring.Solo una volta termoformata la scarpetta ho però trovato lo scarpone davvero confortevole per la mia struttura plantare. Non ho percepito fastidiosi punti di pressione se non, le prime 2/3 uscite, a livello del malleolo interno, accentuato ovviamente nelle fasi di discesa.Scarpa nella confezione fornisce anche due sottoplantari per personalizzare in maniera ancora maggiore la calzata a seconda della struttura dei propri piedi.Consigliato perLo Scarpa Maestrale è uno scarpone decisamente all-rounder che si comporta in maniera ottima su vari terreni, dalla pista allo scialpinismo tecnico, e si conferma per essere un modello tuttofare. Mi sento di consigliarlo a chi si avvicina a questa pratica sportiva e cerca uno scarpone adatto a (quasi) tutti gli sci e gli utilizzi. Ma lo consiglio anche a chi ha esperienza e cerca uno scarpone versatile, dal peso non eccessivo e che offra un buon compromesso tra salite comode e discese di soddisfazione.[prezzo-link link=""https://mountainreview.it/vai/scarpa-maestrale/""]"
24790,"K2 Route Men's Helmet 2024","PremessaIl casco K2 Route Men’s Helmet 2024 è l’evoluzione del casco prodotto già da alcuni anni dalla casa statunitense. Questa versione del 2024 si distingue per la leggerezza e la ventilazione, rendendolo un prodotto ideale per attività di freeride e scialpinismo.Caratteristiche tecniche del K2 Route Men's Helmet 2024Peso 320 g (taglia L/XL)Costruzione In-Mold: massima resistenza e assorbimento degli urtiVentilazione Passive Channel: le numerose prese d'aria frontali permettono un’ottima circolazione d'ariaPow Fly: copri casco aggiuntivo impermeabile e traspiranteAgganci removibili per occhiali e lampada frontaleSistema di regolazione BOA FS360 Fit SystemCuscinetti auricolari removibiliDisponibile in tre coloriCertificazione per casco da sci e da snowboard: (F2040 + EN1077)Certificazione per biciclette (CPSC + EN)Paese produttore: Cina[link-produttore link=""https://k2snow.com/it-it/p/k2-route-mens-helmet-2024""]Modalità di testHo utilizzato il casco K2 Route in diverse uscite scialpinistiche nelle Alpi centrali, sia su ghiacciai che in gite a quote più basse nei boschi.L’ho testato con varie condizioni meteo: dalle giornate più calde a quelle fredde invernali e anche durante una nevicata.Ho effettuato dislivelli anche importanti di 1.500 metri ed ho usato il casco ad oltre 3.000 metri di quota.La prova sul campo del K2 Route Men's Helmet 2024Prime impressioniIl K2 Route Men's Helmet 2024 è uno dei numerosi modelli prodotti dalla casa americana, tutti rivolti al mondo dello sci. Questo modello è dotato della certificazione per sci e snowboard (F2040 + EN1077) oltre alla certificazione per biciclette (CPSC + EN).A primo impatto colpisce molto la leggerezza del prodotto e le numerose prese d’aria che fanno pensare ad un’adeguata ventilazione. Il peso dichiarato è di soli 320 g, un dato che fa rientrare il K2 Route Men's Helmet 2024 tra i più leggeri del settore.Una volta indossato, si percepisce subito l'elevato comfort che avvolge il capo.Assieme al casco si trova un comodo sacchetto per il trasporto.Allacciatura e regolazioneIl sistema di allacciatura del casco è di tipo classico con una fibbia regolabile sotto al mento.Il sistema di regolazione è dotato di un pratico BOA Fit System 360 a rotella posteriore, in grado di calibrare precisamente e rapidamente il casco sulla nuca e sulla fronte.Il casco può essere regolato con i guanti anche avendo delle mani belle grandi come le mie!Il sistema di regolazione BOA.Peso e ventilazione del K2 Route Men's Helmet 2024La costruzione del K2 Route Men's Helmet 2024 sfrutta la tecnologia In-Mold che accomuna leggerezza, assorbimento degli urti e resistenza. Possiede una fodera in EPS che viene modellata direttamente su un guscio in policarbonato. Il risultato è una costruzione davvero leggera.Per quanto riguarda la ventilazione, questa è garantita dal sistema Passive Channel. Le prese d'aria frontali dirigono il flusso d'aria tra la calotta del casco e la testa, facilitando così la circolazione e rimuovendo il sudore ed il calore eccessivo a beneficio del comfort.Sul casco si contano ben 54 prese d’aria che hanno fatto il loro dovere anche nelle giornate più calde.Io l’ho testato nelle uscite sci alpinistiche dalla primavera all’inverno, trovandolo comodo e caldo nonostante l’ottima aerazione.FunzionalitàIn dotazione con il casco viene dato il Pow Fly: un copri casco aggiuntivo impermeabile e traspirante da utilizzare con condizioni meteo avverse.L'ho utilizzato durante una fitta nevicata e l’ho trovato molto utile e funzionale, in quanto il casco ha una dimensione considerevole ed entra un po’ a fatica nel cappuccio del guscio.Sul casco sono installati due pratici cuscinetti auricolari removibili; li ho trovati molto efficaci. Non attutiscono il suono né intrappolano il calore, pur fornendo un'ottima protezione. Inoltre, sono pratici da rimuovere nelle giornate dal clima primaverile.Per quanto riguarda il fissaggio della lampada frontale ci sono quattro pratiche clip girevoli che consentono uno stabile bloccaggio. Al fine di una corretta applicazione consiglio di montare la lampada frontale senza guanti, prima della partenza.Le clip, oltre a essere girevoli, all'occorrenza sono anche rimovibili e possono fungere da ferma occhiali.Vestibilità del K2 Route Men's Helmet 2024Ho testato il casco nella taglia L/XL (59-62 cm). Devo dire che “veste” piuttosto largo, consiglio quindi, nel dubbio, di acquistare una taglia in meno.Consigliato perConsiglio il K2 Route Men’s Helmet 2024 per chi fa freeride e sci alpinismo e cerca un casco in ""stile americano"", protettivo ma allo stesso tempo leggero e ventilato.Il casco risulta confortevole e caldo, adatto quindi anche a giornate fredde in neve polverosa.La certificazioni per l'uso sci e snowboard (F2040 + EN1077) insieme a quella per il ciclismo (CPSC + EN) lo rendono un casco un casco interessante anche per chi fa avvicinamento allo skialp con la bici.[prezzo-link link=""https://mountainreview.it/vai/k2-route-mens-helmet-2024/""]"
24866,"Ortovox Mesola W","L'Ortovox Mesola W è un completo da ski touring e backcountry composto da giacca e pantalone. Entrambi i capi sono hanno una costruzione softshell e hardshell, sapientemente suddivisa a seconda delle necessità. Nei punti a contatto con la neve, si ha la performance dell'hardshell Merino Deep Sheel costruito con membrana Dermizax® NX, mentre nei punti di maggiore surriscaldamento e minore necessità di protezione si ha il Merino Airsolation. Inoltre, all'interno dei capi, vi sono degli inserti in lana merino che regolano ottimamente il calore e l'umidità.Ortovox inserisce questo completo nel segmento che va dallo scialpinismo fino al freeride. Noi lo abbiamo testato in tutte le situazioni, vediamo come si comporta.Caratteristiche tecniche dell'Ortovox MesolaTessuto principale 1: 79 % poliammide + 11 % lana vergine (MERINO) + 10 % elastan Materiale principale esterno: 100 % poliammide Membrana: 100 % poliuretano (Toray Dermizax® NX), Interno: 100 % poliammidePeso: giacca 386 g, pantalone 437 gDWR-Finish senza PFCGiacca: cappuccio anti-tormenta, polsini elasticizzati, regolazione in vita, cerniere areazionePantalone: tasca con moschettone ARTVA, ghette integrate, cerniere aerazione, protezione anti-lamine[link-produttore link=""https://www.ortovox.com/it-it/shop/donna/p838551-giacche-softshell-mesola-jacket-w""]Modalità di testHo testato l'Ortovox Mesola in tutte le sciate di inizio stagione. Ho trovato condizioni sia tipicamente invernali come tormente di vento o nevicate ma anche condizioni simil-primaverili, con sole e caldo.La giacca l'ho indossata anche durante la salita, soprattutto in condizioni di vento, e sempre in discesa abbinata a un gilet e un piumino leggero a seconda della temperatura. I pantaloni li ho sempre indossati con la calzamaglia midweight.La prova sul campo dell'Ortovox MesolaEstetica e taglioHo scelto il completo nei colori freddi ""ice waterfall"" ma è disponibile anche in colori caldi (autumn leaves). Personalmente non ho mai avuto un completo perchè mi sembrava di apparire troppo ""abbinata"". Devo ricredermi con il completo Ortovox Mesola perchè ha un design particolare e degli abbinamenti di colori semplici e mai eccessivi. Il taglio è loose e anche questa è una caratteristica che ho apprezzato non piacendomi i completi attillati.Tessuti e materialiCome già accennato, la particolarità dell'Ortovox Mesola è proprio quella di avere una costruzione suddivisa in diversi materiali a seconda della posizione sul corpo.Hardshell: Il Merino Deep Shell con membrana Dermizax® NX (membrana in PU non poroso, antivento e impermeabile min. 20.000 mm di colonna d'acqua) si trova nei punti più a contatto con la neve: sul cappuccio, spalle, parte superiore delle maniche e parte anteriore nella giacca e sulla parte anteriore della coscia e sul polpaccio nei pantaloni. Ho testato il completo durante una nevicata e nonostante il tessuto sui pantaloni apparisse un po' bagnato, si è asciugato dopo poco e, cosa decisamente più importante dell'apparenza, sono rimasta asciutta. Tuttavia, non consiglierei questo completo per delle sessioni di deep pow durante bufera di neve. Molto interessante è la sensazione per niente plasticosa del tessuto: resta molto morbido e confortevole.Pantalone durante una nevicaGiacca dettaglio HardshellSoftshell: Il Merino Airsolation è un tessuto antivento, leggero, idrorepellente, elasticizzato a 2 sensi e si trova nella giacca parte inferiore della schiena, sui lati, nella zona delle ascelle e nella parte inferiore delle maniche mentre nei pantaloni nella parte posteriore della coscia, sui glutei, sui fianchi e in vita. Testando il completo durante una bufera di vento mi sono sentita sempre calda e protetta, nonostante il tessuto sembri molto leggero.Merino inside: All'interno sia della giacca che dei pantaloni troviamo degli inserti in lana merino. Oltre a rendere i capi morbidissimi e piacevoli da essere indossati, il merino ha un'ottima funzione di termoregolazione. I pro della lana li conosciamo molto bene; ma non li avevo mai considerati sugli strati più esterni. Tenendo caldo nei momenti più freddi ma asciugandosi in fretta quando si suda, trovo che questo materiale renda il completo molto versatile ed utilizzabile durante tutta la stagione di sci: dall'inverno alla primavera.Dettaglio della lana merino all'interno giacca Tessuto lana merino pantaloneFunzionalità giaccaPartendo dal basso una cosa che ho molto apprezzato della giacca è la zip a doppio cursore: mi piace aprirla leggermente dal basso per avere più libertà di movimento sia in discesa che in salita.Dettaglio doppio cursore zipLe maniche hanno il polsino elasticizzato e per quanto in questo modo non faccia entrare il vento, io personalmente preferisco le maniche larghe con il velcro per poter indossare la giacca sopra ai guanti.Polsino elasticizzatoSulla parte frontale abbiamo due tasche: sono molto capienti e facilmente accessibili con lo zaino. Perfette per contenere il telefono (nel caso si tenga l'artva nei pantaloni), lo skipass o una barretta. I cursori delle zip scorrono molto facilmente e si posso aprire e chiudere indossando i guanti.Dettaglio tasche anterioriSotto le ascelle sono presenti le aperture di ventilazione: sono molto lunghe e facilmente manovrabili sia con zaino che con guanti. Peccato, come nei pantaloni, che non abbiano il doppio cursore.Cerniera ascellareIl collo resta ben alto se chiusa completamente la giacca. Il cappuccio è regolabile, ma se indossato sopra il casco resta un po' troppo attillato.Con un casco da alpinismo leggero, il cappuccio è comunque molto pienoRegolazione posteriore cappuccioFunzionalità pantaloniI pantaloni sono innanzitutto comodissimi. Il tessuto è elastico e garantisce un'ottima libertà di movimento sia in salita che in discesa. Partendo dal basso abbiamo un taglio svasato che copre bene gli scarponi, regolabile in caso si indossino scarponi due ganci meno voluminosi di quelli da me utilizzati (Tecnica Zero G Tour Scout W).Automatici per la regolazione del pantaloneAll'interno abbiamo una ghetta elastica che copre bene lo scarpone.Ghetta internaIl tessuto anti-lamine con cui è rivestita la parte finale dei pantaloni è funzionale (per le lamine) ma credo sia poco resistente quando si rischiano delle ramponate. Mi riservo di testare questo dettaglio in utilizzo prolungato per capirne meglio resistenza e durabilità.Sui lati esterni dei pantaloni sono presenti le aperture di ventilazione: io le adoro e soprattutto preferisco quelle che, come queste, non abbiano una retina interna. Sono molto lunghe, coprono tutta la coscia fino al ginocchio ma l'unico difetto che ho riscontrato è che siano apribili solo dall'alto. Io preferisco aprire la zip dal basso, per tenere anche solo un piccolo spiraglio d'apertura, mentre aprendole dall'alto sento il bisogno di aprirle quasi tutte per avere una buona mobilità in camminata. Un doppio cursore avrebbe resto perfetti questi pantaloni.Una delle caratteristiche che più apprezzo in un pantalone da sci è la tasca per l'Artva. Mentre in alcuni casi può essere posta troppo in alto e dare fastidio in camminata, la tasca degli Ortovox Mesola ha un taglio perfetto, e l'Artva si posiziona in un punto in cui praticamente non si sente. All'interno della tasca è presente il moschettoncino di sicurezza per attaccare l'Artva. Avrei preferito all'interno una taschina imbottita (come è presente nei BD Recon Bibs) per proteggere il dispositivo da freddo e da eventuali cadute. Questo dettaglio potrebbe essere una miglioria.Sui pantaloni è inoltre presente una seconda tasca, più alta. Personalmente la trovo un po' troppo attillata e scomoda quando si cammina se si mettono oggetti più grandi di un burrocacao al suo interno.La chiusura dei pantaloni e con una zip e un doppio bottone: molto comoda e mai fastidiosa sul ventre quando si scia. La vita è regolabile tramite degli elastici e del velcro.VestibilitàHo deciso di provare i pantaloni e la giacca del completo Ortovox Mesola in due taglie diverse: i pantaloni XS e la giacca S. I pantaloni mi sono leggermente attillati sulle cosce per via delle mie forme ma cadono perfetti sul resto della gamba. La lunghezza, considerando che io sono alta 158, è perfetta. La giacca mi è un pelo lunga sulle maniche (l'XS sarebbe stata perfetta) ma considerando che mi piace avere la possibilità di indossare dei midlayer senza sentirmi gonfia e impacciata, la misura è corretta così. Il taglio loose strizza l'occhio al mondo freeride.Consigliato perConsiglio il completo Ortovox Mesola a scialpiniste orientate al freetouring. Apparentemente sembra un completo primaverile ma mi sento di consigliarlo durante tutta la stagione di sci alpinismo. Per chi vuole spingere in salita (ma anche no) e tracciare prime linee a tutto fuoco.[prezzo-link link=""https://mountainreview.it/vai/ortovox-mesola-w/""]Perfetto anche per l'apres-ski"
24924,"Mammut Aenergy TR 5 W","Il Mammut Aenergy TR 5 Women è uno zaino da trail running pensato per essere leggero e adatto ad uscite o gare brevi e ad alta intensità. E' un ottimo compromesso tra comfort e praticità, grazie al suo peso ridotto, all’elevata traspirabilità e all’efficace sistema di regolazione che permette di adattarlo alle forme femminili.Presenta più spazio di quanto faccia pensare il suo peso piuma: gli oggetti più ingombranti vengono riposti all’interno della tasca posteriore centrale con cerniera, mentre i piccoli oggetti di pronto uso possono essere alloggiati nelle due tasche frontali presenti sugli spallacci. Lo zaino gilet  inoltre dotato di due tasche per riporre le due flask da 500 ml (in dotazione) e di un sistema per il trasporto dei bastoncini da trail running.Caratteristiche tecniche del Mammut Aenergy TR 5 WPeso dichiarato: 180 gPeso misurato: 137 g senza flask, 211 g comprese le flask vuoteDimensioni (taglia S/M): altezza 39.5 cm, larghezza 28 cm, spessore 1 cmVolume: 5 LMateriale: 100% poliestere• Sistema di idratazione: 2 soft flask da 500 ml incluse, sacca idratazione non inclusa[link-produttore link=""https://www.mammut.com/us/en/products/2530-00850-00728/aenergy-tr-5-women""]Modalità di testHo utilizzato questo zaino per uscite di trail running da brevi a medie (dai 10 ai 30 km) svolte ad un ritmo veloce, durante il mese di novembre e dicembre 2023. Le uscite si sono svolte sulle colline della Brianza lecchese e in Valcamonica, a quote di media montagna. Le temperature variavano da -5°C a 10°C e il tempo è stato sempre asciutto.La prova sul campo del Mammut Aenergy TR 5 WComfort e fitLo ziano Mammut Aenergy TR 5 Women si è dimostrato molto confortevole, sia a pieno carico che quasi vuoto. Il sistema di regolazione sullo sterno è costituito da due laccetti elastici dotati di due piccoli ganci che vanno ad inserirsi sui due elastici posizionati specularmente sull’altro spallaccio.L’aggancio dei laccetti elastici a livello dello sterno, non essendo semplicissimo, richiede di fermarsi e di togliersi i guanti per poter riuscire nell’operazione. Una volta agganciati, la regolazione degli elastici è veloce e permette di far aderire bene il gilet allo sterno senza creare una compressione eccessiva e rispettando le forme femminili. Anzi, grazie ai laccetti elastici, l’espansione della gabbia toracica non è mai ostacolata nemmeno negli sforzi più intensi. La tensione di regolazione rimane inoltre costante anche dopo varie ore di corsa e non ho mai avuto la necessità di dover intervenire ulteriormente dopo la regolazione iniziale.&nbsp;Sistema di regolazione pettoraleEsteticaIl Mammut Aenergy è esteticamente molto piacevole e curato: il design è pulito e la colorazione bianco opaco è elegante.TraspirabilitàLo zaino Mammut Aenergy è, inoltre, estremamente traspirante, grazie alla rete a trama fitta presente sul dorso.Dettaglio della rete a trama fitta presente sul dorsoPur avendo sudato durante le mie uscite di trail running, lo ziano è rimasto asciutto: questo fattore è di fondamentale importanza se al suo interno si trasportano indumenti di ricambio, che non si devono bagnare.Ingombro e pesoDa notare l’ingombro ridotto e la leggerezza del Mammut Aenergy. Il peso che ho misurato è di 137 grammi senza flask e di 211 grammi incluse le flask vuote, mentre il peso dichiarato dalla casa produttrice è di 180 g.Peso del gilet misurato senza flaskPeso del gilet misurato con flaskFunzionalità del Mammut Aenergy TR 5Questo zaino è decisamente minimale e presenta un numero di tasche corrispondente al suo scopo.&nbsp;È presente una tasca posteriore centrale con cerniera, di capienza 5 litri, in cui riporre oggetti come gli indumenti di ricambio o accessori come una lampada frontale. Nel mio caso, ho utilizzato questa tasca per riporre una maglia a manica lunga in lana merino di ricambio, la lampada frontale, l’astuccio contenente gli occhiali da sole e un portadocumenti.La tasca posteriore centrale con cernieraSono poi presenti due tasche senza cerniera sulla parte frontale degli spallacci, proprio davanti all’alloggiamento delle due flask. La loro grandezza, specie in presenza delle flask completamente piene, è appena sufficiente per riporvi un paio di piccoli oggetti per ciascuna tasca, come ad esempio una barretta e un gel energetici, oppure il cellulare.&nbsp;Le tasche senza cerniera presenti sulla parte frontale degli spallacci e l’alloggiamento delle due flaskSebbene si fatichi a riporre gli oggetti in queste tasche in presenza delle flask piene, l’ho trovato vantaggioso una volta che le flask erano quasi vuote, poiché lo spazio ridotto e il tessuto elastico di cui sono costituite le tasche impediscono agli oggetti di fuoriuscire durante la corsa in discesa.Sarebbe stato molto utile avere due tasche laterali con cerniera, in modo da riporre oggetti preziosi come le chiavi di casa o i documenti. Uno dei due spallacci con le tasche pieneSu uno dei due spallacci, si trova un taschino che contiene il fischietto di emergenza. Quest’ultimo ha un suono non troppo intenso ma sufficiente a farsi sentire in caso di emergenza.Sistema di trasporto dei bastoncini del Mammut Aenergy TR 5Sui lati dello zaino sono collocate le due tasche per l’alloggiamento dei bastoncini da trail running.Il sistema di trasporto dei bastoncini prevede di fissare questi ultimi in posizione verticale, uno per spallaccio. La parte superiore del bastoncino viene fissata con un laccio elastico, mentre la parte inferiore viene riposta all’interno delle apposite tasche laterali.Mentre correvo avevo spesso la sensazione che la parte inferiore dei bastoncini tendesse a fuoriuscire dalle tasche laterali: effettivamente, ho notato che la rondella dei bastoncini faticava a rimanere all’interno della tasca.&nbsp;La rondella dei bastoncini da trail running tende a fuoriuscire dalla tasca laterale inferioreAd ogni modo, i bastoncini sono sempre rimasti fissati allo zaino per tutta la durata delle mie corse. Il sistema di alloggiamento dei bastoncini è, dunque, efficace ma, a mio parere, si potrebbe migliorare aggiungendo un laccio elastico anche all’interno delle tasche inferiori.Utilizzo in garaPer quanto riguarda un eventuale utilizzo in gara, che non ho testato, ritengo che il Mammut Aenergy possa adattarsi bene alle gare di trail running più corte e veloci (fino a 20-30 km). Considerando la capienza limitata non è uno zaino da gare invernali, in quanto non si riuscirebbe a riporre al suo interno gli indumenti e gli accessori più pesanti e ingombranti, come un piumino e i ramponcini.Sistema di idratazioneLo zaino viene vendito con due soft flask da 500 ml, dalla forma lunga e stretta.Le due soft flask in dotazioneRispetto ad altri tipi di zaini e flask, risulta un po’ più faticoso alloggiarle correttamente nelle apposite tasche sugli spallacci e spingerle fino in fondo. Durante la corsa, comunque, rimangono ben in posizione e non creano nessun fastidio, sia quando sono completamente piene sia quando sono quasi vuote. È presente anche un laccio elastico sulla parte superiore che aiuta a mantenerle ben ferme.&nbsp;Un laccio elastico presente sullo spallaccio mantiene ferma la parte superiore della flaskSi riesce facilmente a bere in movimento, avvicinando leggermente il beccuccio della flask alla bocca e aspirando senza difficoltà. Il tappo ha un diametro sufficiente per poter inserire i sali minerali tramite misurino.Dettaglio del tappo e del beccuccio della flaskInoltre, il beccuccio da cui si beve è staccabile dal resto del tappo e permette di lavare il tutto in modo da evitare la formazione di muffe. Personalmente non sono abituata ad usare la camel bag, ma lo zaino presenta la predisposizione per la sacca idrica.Vestibilità del Mammut Aenergy TR 5Lo zaino Mammut Aenergy TR 5 Women viene venduto in 3 taglie:XXS/XS (spessore 1 cm, lunghezza 37 cm, larghezza 25 cm)S/M (spessore 1 cm, lunghezza 39.5 cm, larghezza 28 cm)L/XL (spessore 1 cm, lunghezza 41.5 cm, larghezza 31 cm).La taglia da me testata era la S/M, che è quella che abitualmente ho acquistato in passato per altri gilet da trail running. Anche nel caso del gilet Mammut Aenergy, la taglia scelta si è rivelata corretta: sono alta 160 cm, peso 54 kg e le mie circonferenze corporee sono pari a 85 cm (petto) e 65 cm (vita).Consigliato perConsiglio il Mammut Aenergy TR 5 Women alle trail runner che mettono in primo piano la performance e l’estetica e che cercano un prodotto in cui peso e ingombro sono minimi, senza, però rinunciare al comfort. Il volume di 5 litri rende questo zaino adatto soprattutto a trail corti e veloci, mentre risulta eccessivamente piccolo e carente di tasche con cerniere per allenamenti o gare di trail running medio-lunghi. Il Mammut Aenergy TR 5 Women si presta a gare di trail running brevi e veloci (fino a 20-30 km) che si svolgono nelle stagioni più calde, dove il materiale da portare con sé è meno ingombrante.[prezzo-link link=""https://mountainreview.it/vai/mammut-aenergy-tr5-w/""]"
25006,"Black Crows Navis Freebird","PremessaI Black Crows Navis Freebird sono sci da alpinismo d’avventura per sciatori esperti. Rendono molto bene su ogni tipo di terreno e neve.Più docili da gestire rispetto ai precedenti modelli, pur essendo un mid-fat, si comportano ottimamente sia su neve polverosa che sul duro, così come su pendii ampi e canali stretti e ripidi.Caratteristiche tecniche dei Black Crows Navis FreebirdLarghezza al centro: 102 mmPeso: 1750g (lunghezza 179 cm)Raggio: 18mPunto di montaggio: -9 cmCamber classico lungoRocker frontale progressivoCode progressiveCostruzione: semi-capAnima: paulownia - poplar - paulownia / mix di fibra di vetro e carbonio / rinforzi in titanal sotto l'attaccoTaglie: 167 cm / 173 cm / 179 cm / 185 cmPaese produttore: Bulgaria[link-produttore link=""https://www.black-crows.com/it/it/p/navis-freebird/101661-green-vg.html""]Modalità di testHo testato i Black Crows Navis Freebird nei mesi di novembre e dicembre in diverse uscite di scialpinismo con dislivelli che variavano dai 800 ai 1500 metri.Li ho provati su diversi tipi di terreno: dal ripido ai boschetti, passando per le piste battute. Durante le uscite ho incontrato diversi tipi di neve: dura, ventata, crosta e neve fresca.Li ho utilizzati con attacchi Plum Karibou12 e con scarponi Tecnica Zero G Tour Pro, mentre le pelli erano le originali Black Crows, prodotte da Pomoca.La lunghezza dello sci era 185 cm.La prova sul campo dei Black Crows Navis FreebirdEstetica e designIl verde dei Navis Freebird è ormai diventato iconico. Riconoscibile ovunque, è rimasto invariato negli anni ed è simbolo di avventura per Black Crows.Rispetto alle precedenti versioni il punto di montaggio degli attacchi è stato leggermente avanzato. Questo rende lo sci un po' più permissivo e perdona qualche sbaglio nel caso in cui non si stia ben centrali.La coda è stata leggermente allargata per facilitare le curve, pur mantenendo l’inconfondibile anima alpina che da sempre contraddistingue i Navis Freebird.Uno sci bello dritto, dal colore accattivante. Anche l’occhio vuole la sua parte!I Black Crows Navis Freebird in salitaPer essere uno sci largo 102 mm al centro, il peso non è esagerato ma ovviamente si sente (parliamo di di 1,75 kg per asse nella misura 179 cm, che arrivano a 1,85 kg per i 185 cm da me testati).Il Black Crows Navis Freebird è uno sci che si fa portare bene in salita se si ha un po' di gamba. È per sciatori che puntano alla linea di discesa più che alla prestazione in salita. Detto questo è uno sci che si comporta benissimo anche durante i traversi su neve dura. Non sembra sia largo 102 mm sotto al piede. Se si ha una buona sensibilità non vi è alcun problema.Stessa cosa riguardo le inversioni. Ovviamente se si prendono delle lunghezze più corte è tutto più facile, ma questo vale per ogni sci.In discesaI Black Crows Navis Freebird sono stati per anni l’emblema meritato del termine “freetouring”. Poi, purtroppo, sono stati raggiunti, e secondo alcuni surclassati, da modelli di altre marche. Negli ultimi anni, però, Black Crows ha voluto rinnovare uno dei suoi sci più iconici rendendolo più manovrabile e facile  in fase di discesa. Il tutto senza rinnegarne lo spirito originario.L’ingresso in curva è abbastanza agevole e una volta presa confidenza si lascia manovrare senza dover spingere esageratamente.Vista la geometria e la larghezza, è uno sci da curve ampie, non proprio da serpentina. Dà il suo meglio se lo si lascia andare, anziché cercare di controllarlo in ogni singola curva. Sul veloce tiene botta ed è molto stabile.Anche sullo stretto e sul ripido però regala grandi soddisfazioni, pur essendo uno sci largo. Se si ha gamba gira facilmente anche facendo curve saltate.Attenzione, però, perché se è vero che è più facile delle precedenti versioni, questo non vuol dire che sia uno sci giocoso. Bisogna starci ""sopra"" sempre e comunque, senza tirarsi indietro.I Black Crows Navis Freebird su neve polverosaSu neve polverosa, a meno di non ritrovarsi con 2 metri di neve fresca, non ha nulla da invidiare a sci più larghi.Se li si lasciano andare sono anche abbastanza giocosi come sci, a patto, appunto, di non sciare con il freno tirato.Su nevi dureI Navis Freebird sono sci che mordono sul duro. Compagni d’avventura perfetti anche in caso di sci ripido.In situazioni del genere, grazie alla loro costruzione, non sembrano così larghi e quando occorre avere controllo rispondono perfettamente.I Black Crows Navis Freebird su crostaPartiamo dal presupposto che non esiste lo “sci da crosta”, perché tutti vorremmo evitarla il più possibile, ma il Navis Freebird si comporta comunque bene. Si riesce a romperla a dovere a patto di imprimere la giusta forza e sciare con la necessaria decisione.Insomma, uno sci da veri sciatori a caccia di linee. Risponde bene in ogni situazione e in questa sua nuova versione è anche più docile da gestire.Consigliati perI Black Crows Navis Freebird sono sci per veri cacciatori di linee. Per sciatori evoluti e con buona tecnica, che vogliono avere sotto il piede uno sci che risponde con soddisfazione in ogni situazione: che si tratti di polvere, neve dura, ripido o crosta.Certo, pur se reso più facile, non è uno sci ""giocherellone"". Il peso esige un buon allenamento in salita e anche la discesa va gestita con un approccio consapevole ed aggressivo, con posizione ben centrale e gambe che sanno spingere. Uno sci da avventura per scialpinisti di buon livello che cercano la prestazione in discesa.[prezzo-link link=""https://mountainreview.it/vai/black-crows-navis-freebird-2/""]"
25048,"K2 Mindbender 96C","PremessaIl K2 Mindbender 96C è un nuova entrata nel catalogo 2024 di K2. Da sempre, la linea Mindbender è disegnata per il freeride. Nel catalogo K2, si può trovare il Mindbender 96C sia che si filtri per freeride che per all-mountain, ma non lo si trova filtrando Touring e Powder. In effetti, come vedremo, non è uno sci leggero per lunghi ski-touring.Caratteristiche tecniche dei K2 Mindbender 96CMateriali: wood core in legno di AspenBio-resina: mantiene rigidezza su un ampio range di temperaturaCostruzione SidewallRinforzato con fibre di carbonio (da cui suffisso C) e fibre di lino – tecnologia Uni Directional FlaxSpectral BraidTorsion Control Design (T.C.D.)All Terrain RockerCamber tradizionaleSidecut: 131/96/119Peso: 1840 g (178 cm), 2255 g con attacchiRaggio: 17,8 m (184 cm)Lunghezze disponibili: 166, 172, 178, 184 cmPaese produttore: Cina[link-produttore link=""https://k2snow.com/it-it/p/mindbender-96c-mens-skis-2024""]I K2 Mindebender 96C sono costruiti su un solido cuore di legno di Aspen – wood core (legno molto simile al paulonia). I rinforzi di carbonio e fibre di lino sono applicati secondo una geometria incrociata, chiamata Spectral Braid.Come riporta K2, il “brevetto Spectral Braid è un rinforzo di fibre ad angolo variabile, primo nel suo genere, che consente di regolare con precisione la torsione e il flex modificando l'orientamento delle fibre lungo la lunghezza dello sci. Vivaci, energici e composti, gli sci con la tecnologia Spectral Braid di K2 hanno stabilità e controllo pur rimanendo estremamente maneggevoli. “In questi sci manca una piastra di titanal di aggancio degli attacchi. Ma il cuore di legno è molto generoso e permette un solido montaggio degli attacchi. K2 usa il titanal nei modelli più larghi della linea Mindbender per dare maggiore energia allo sci, ma non come rinforzo per il montaggio attacchi.La geometria trasversale dello sci è basata su All-Terrain Rocker. Un rocker importante ma graduale in punta, accoppiato a un rocker più limitato in coda. La coda è rastremata e non tagliata.Tecnologia Spectral Braid e All Terrain Rocker.Altro dettaglio di questo sci è che le lamine circondano l’intera circonferenza dello sci. Come su uno sci da pista. Su uno sci con vocazione ski-touring in genere le lamine non coprono punta e coda per risparmiare un po’ di peso.Modalità di testHo provato i K2 Mindbender 96C all’inizio di questa stagione invernale (2023/24). Li ho utilizzati soprattutto su nevi farinose e un po’ crostose. Visto l’innalzamento delle temperature a fine anno ho avuto la fortuna di provare questi sci su un po’ di firn.Ho testato lo sci nella misura 178 cm. Essendo alto 173 cm, avrei potuto anche scegliere il modello più corto. Infatti, sul sito K2, la sizing chart consiglia, per il mio peso (63 kg) e la mia altezza, uno sci di 177 cm per sciatore esperto, o 167+ per sciatore intermedio.In ogni caso, per il mio stile di sciata e la mia altezza, la lunghezza 178 cm è perfetta.La prova è stata condotta con scarponi Tecnica Zero G Pro Tour. Montaggio centrale per lunghezza scafo 307 mm. Attacchi ATK Raider 14 giallo fluo.La prova sul campo dei K2 Mindbender 96CEsteticaA livello di estetica questo sci a mio avviso si presenta un po’ anonimo. L’abbinamento di grigio scuro e marrone crea un look un po’ vintage e la ripetizione del logo K2 non è molto originale. Peccato che su questo sci non abbia messo le mani l’artista Sam Friedman che al contrario ha disegnato le estetiche molto accattivanti degli sci over 105 mm.Quindi, quando in parcheggio si buttano i propri sci sulla neve non aspettatevi che la gente si volti ad ammirarli. Davvero un peccato, perché non sanno cosa si perdono!I K2 Mindbender 96C in salitaI Mindbender 96C in salita sono pesantini: sono sci da freeride pellabili, nati per risalire brevi pendii dalla cima di un impianto al punto migliore di fuoripista da cui scendere. In effetti, pur essendo montati con attacchi leggeri come gli ATK Raider 14, si hanno ai piedi 2255 g. Non poco.Il camber tradizionale e la rigidità torsionale li rendono molto stabili in salita, con agganci sicuri anche sulle nevi ghiacciate.Con il montaggio centrale degli attacchi si ha anche un ottimo equilibrio punta-coda, che aiuta nelle virate in salita. Gli sci sono sempre in equilibrio e si girano facilmente.Forse la sciancratura di 17,8 m fa ogni tanto perdere un po’ di grip sugli appoggi ghiacciati, qui bisogna mantenersi attenti.Chiaramente, è inutile tentare di guadagnare qualche grammo usando uno scarpone leggero: non si avrebbe un guadagno importante e si perderebbe tutto il piacere della discesa.Il K2 Mindbender 96C in discesaIl K2 Mindbender 96C è uno sci che ama essere guidato: molto energetico ma mai nervoso.In questo sci abbiamo una combinazione di tecnologie che lo rendono una macchina da curve.Il T.C.D. (Torsional Control Design) è un acronimo che significa “sci rigido torsionalmente sotto il piede e poi via via più morbido verso punta e coda“. Questo lo si avverte appena si piega: si trova subito un appoggio solido con la punta che riesce prontamente ad adattarsi al raggio di curva proposto. Mai uno sbatacchiamento.Un’altra tecnologia dei K2 Mindbender 96C è l’All Terrain Rocker: non appena incontriamo della polvere le punte escono. Anche a bassa velocità le punte sono subito pronte a garantire galleggiamento. Questo diventa ancora più importante sulla crosta, come vedremo più avanti.sci molto valido anche sulla crostaNon l’ho mai trovato uno sci stancante, proprio in virtù della sua stabilità. Ma, chiaramente, bisogna sempre rimanere centrali e “mantenersi alla guida”.Da questo punto di vista, lo sci è quasi didattico perché fa ben capire quando è in presa e si può aprire sull’acceleratore. I curvoni ampi sono il suo pane.Sulla polvereHo avuto la fortuna di cogliere una giornata di polvere “canadese” in Austria. È stata una magia. Sci sempre rotondo, sempre solido e galleggiante. Faceva sembrare tutto facile.Anche nei boschetti con polvere i cambi di direzione sono facili, basta dare forza allo sci e girare, un bel pop che fa divertire un sacco.la polvere è il terreno preferito dei Mindbender 96CSulla crostaOdiata crosta. Questa è una neve che per essere sciata ha bisogno di una struttura forte oltre che di gambe.IL K2 Mindbender 96C ci mette la struttura, se poi avete le gambe, il gioco è fatto. La punta non si lascerà mai immergere, avrà invece sempre la forza di tirarsi fuori d'impaccio e spaccare.In pistaQui non c’è storia: emerge l’anima all-mountain. Lo sci è nato per tritare la pista, per saltare in park, per cercare i bordi della pista come paraboliche. Davvero divertente.Sul ripidoSul ripido la struttura e le lamine sono tutto. Detto questo, ottimo sci anche in questa situazione. Mi ha dato molta sicurezza.Consigliati perIl Mindbender 96C di K2 è uno sci all-mountain, ideale soprattutto per il freeride. Ovvero è uno sci moderno da ski-touring, dove la fatica della salita è ricompensata con ampi interessi dal divertimento in discesa.È lo sci giusto per chi alterna uscite con le pelli a giornate di freeride con impianti. Perfetto per vacanze in aereo dove non si possono portare tutti i propri sci in cantina.Se lo si compra soprattutto per freeride, consiglierei allora un montaggio attacchi un po’ più arretrato. Oppure andare su lunghezza + 10 cm (184 cm nel mio caso) e avere quindi due missili ai piedi.Se siete molto allenati, se le vostre gite possono durare anche un’ora in più, se la discesa per voi è l’obiettivo della gita, allora questo è lo sci adatto.È uno sci perfetto anche per chi vuol fare un upgrade dei K2 Wayback. Quando allenamento e tecnica di sci lo permettono passare ai Mindbender significa aumentare il divertimento e la confidenza in discesa. A patto di mantenersi sempre “alla guida”.[prezzo-link link=""https://mountainreview.it/vai/k2-mindbender-96c-2/""]"
25142,"Devold Tinden Hybrid Merino","La giacca Devold Tinden Hybrid Merino è un mid layer a base di lana merino, un materiale conosciuto e apprezzato per l’intimo e che la casa norvegese utilizza anche per i secondi strati e per i soft-shell.Solitamente il mondo dei mid layer è dominato dalle fibre sintetiche, che offrono notevoli prestazioni in questo ambito di utilizzo. E’ la prima volta che testo un secondo strato in lana merino, per cui ero davvero curioso di capirne le potenzialità.La Devold Tinden Hybrid Merino è una giacca a costruzione ibrida, secondo il principio del body mapping: ogni zona del torace è protetta da un tessuto diverso, per tipologia e spessore. Inoltre la lana merino, che costituisce circa l’80% del capo, è lavorata con una tecnica a maglia che consente di ricavare sacche d’aria isolanti tra gli strati di lana, a beneficio dell’isolamento termico. La giacca è dotata di zone con pannelli protettivi in tessuto sintetico.Caratteristiche tecniche della Devold Tinden Hybrid MerinoTaglio: classico, con vestibilità comodaTessuto principale: lana merino, in percentuale variabile dal 95 al 54% a seconda delle zoneTessuto secondario: poliestere, poliammide, elastanTasche: 2 in posizione pettoraleZip completa a due vieCollo altoPolsini con fori per i polliciOrlo inferiore regolabilePeso: 660 gr (taglia L)[link-produttore link=""https://www.devold.com/en-gb/tinden-hybrid-merino-jkt-man-fc58ab40/""]Modalità di testHo testato il mid layer Devold Tinden Hybrid Merino tra novembre e gennaio, per un totale di una decina di uscite di escursionismo, alpinismo e scialpinismo. La temperatura è stata compresa tra i -7° e i 12°, con clima molto variabile: dal sereno stabile alla pioggia e alla neve debole, ad un’altitudine tra i 500 e i 2.800 metri.Il capo è stato utilizzato sopra ad un intimo in lana merino a maniche lunghe, sia da solo come ultimo strato, sia sotto a softshell e a gusci impermeabili.La prova sul campo della Devold Tinden Hybrid MerinoDesign e costruzioneQuesta giacca ha un design che&nbsp; è agli antipodi rispetto allo stile colorato e appariscente di tanti capi sportivi. A prima vista può apparire una normale maglia con zip, con una vestibilità classica che tende all’abbondante se si è magri come il sottoscritto.&nbsp;Invece, come ho già scritto, dietro alla progettazione di questo capo c'è un attento studio di body mapping che associa ad ogni parte del busto un tessuto diverso, come tipologia e spessore. Per cui troviamo pannelli protettivi anti vento sul fronte, mentre sotto le ascelle e sui fianchi abbiamo un tessuto a trama più leggera, per favorire la ventilazione. L’obiettivo è di avere calore dove serve, senza eccedere a scapito della traspirabilità.Isolamento termicoLa Devold Tinden Hybrid Merino è sicuramente calda e adeguata ad un utilizzo invernale. Indossata sopra ad un intimo a maniche lunghe è perfetta per muoversi con temperature vicine allo zero (in assenza di vento), senza soffrire il freddo e senza bisogno di aggiungere un ulteriore strato.Salendo sotto una leggera nevicata, senza il bisogno di aggiungere uno strato.&nbsp;La cosa che più mi ha colpito è stata però la capacità di termoregolazione, che è un vantaggio specifico della lana rispetto al sintetico.Con questo capo ho viaggiato tranquillamente in macchina a 21 gradi, per poi uscire a temperature prossime allo zero, infilare scarponi e sistemare lo zaino, senza avvertire nel frattempo la necessità di coprirmi con un piumino. E’ come se il mid layer adattasse il calore in funzione della temperatura circostante, e lo conservasse per un tempo relativamente lungo (almeno 5 / 10 minuti), cosa che con mid layer sintetici non avevo sperimentato.TraspirabilitàLa traspirabilità è molto buona per un capo così caldo, ed è garantita dal tessuto più leggero collocato sui fianchi e sotto le ascelle. Salendo sotto sforzo e sudando si percepisce chiaramente che da queste aree c'è uno scambio verso l’esterno che contribuisce a regolare la temperatura. La doppia cerniera apribile sotto e sopra agevola poi la regolazione del calore.Gli aloni di sudore dopo una salita a ritmo intensoQuando si suda si percepisce chiaramente come la Devold Tinden Hybrid Merino trasferisca il sudore all’esterno. La cosa è visibile dagli aloni che si formano sulla giacca stessa, che hanno solo lo svantaggio di non essere esteticamente bellissimi. Ma in montagna, si sa, si va per faticare!L’asciugatura è abbastanza rapida ma non come un capo in sintetico.Protezione dal ventoAd un mid layer solitamente non si richiedono prestazioni antivento, che sono affidate a capi sofshell o a gusci. Un mid layer dev’essere caldo e traspirante.Tuttavia, la Devold Tinden Hybrid Merino offre una discreta protezione in caso di vento moderato nella parte frontale e sull’esterno delle braccia, grazie ai pannelli in tessuto sintetico. La protezione è accettabile con vento fino ai 10 / 15 km all’ora nella stagione invernale.Utilizzo sotto il terzo stratoSe indossata sotto ad un guscio o ad un piumino la Devold Tinden Hybrid Merino si comporta bene grazie alle sue ottime doti di termoregolazione e alla sua vestibilità comoda. La sensazione trasmessa dalla lana merino è quella di essere caldi anche dopo aver sudato molto.&nbsp;Per dare un’idea: usando la Tinden Hybrid insieme ad un intimo in lana merino da 200 gr / mq, arrivato in vetta (2.700 m) sono sceso con gli sci solo coprendomi con il guscio. La giornata era serena, sugli zero gradi e con vento debole.FunzionalitàLa Devold Tinden Hybrid Merino è dotata di ben 4 tasche: due all’altezza del petto e due, più ampie, ad altezza del ventre.&nbsp;Tasca pettoraleTasca ventraleLe maniche sono dotate di buchi per infilarvi i pollici. Comodi per aumentare l’isolamento termico, anche se personalmente non li uso perché interferiscono con la lettura del Garmin.Dettaglio manica con buco per il polliceSull’orlo della Tinden Hybrid sono poi presenti due fibbie elastiche per regolare l’aderenza al corpo.Orlo inferiore regolabile con fibbie elasticheLa cerniera è molto pratica, a doppia apertura. Comoda per un utilizzo in scialpinismo così da avere l’artva sempre a portata di mano.Cerniera a doppia apertura comoda anche per l’accesso all’artvaBuono il collo alto, che protegge bene dal freddo fin sotto il mento.Dettaglio colloUna cosa che personalmente avrei apprezzato e che invece manca è un cappuccio leggero, utile a proteggere anche la testa quando si alza il vento.Altro punto debole è rappresentato dal peso e dall’ingombro nello zaino, sicuramente superiori a quelli di un capo sintetico.Invece, la libertà di movimento è nel complesso buona, grazie alle forme che non comprimono e all'elasticità della costruzione a maglia.Durabilità e resistenza agli odoriLa lana ha molti vantaggi, ma tra questi non vi è la resistenza all’usura, che sicuramente è inferiore a quella dei tessuti sintetici. Dopo questo test ho notato nella Devold Tinden Hybrid Merino alcuni “riccioli” e fili che si sono formati senza particolari sfregamenti. Non è quindi un capo da maltrattare troppo: eviterei di usarlo in attività di arrampicata o di trekking in mezzo alla macchia mediterranea.Un grande punto di forza è invece la resistenza agli odori. Dopo una decina di uscite, tutte ad elevata sudorazione, la giacca Devold semplicemente non puzza: è bastato lasciarla a prendere aria per essere pronta per la successiva uscita. Con meno lavaggi anche l’ambiente ringrazia.VestibilitàLa Devold Tinden Hybrid Merino non è una giacca attillata, al contrario. A volte “cade” un po’ nella zona frontale, a causa della conformazione dei diversi tessuti che la compongono.Per quanto riguarda la taglia, Devold veste abbondante. Io che sono alto 195 cm solitamente uso una XL, ma della Tinden Hybrid ho preso la L.Consigliata perLa Devold Tinden Hybrid Merino si è dimostrata un ottimo secondo strato per attività invernali come l’escursionismo, lo scialpinismo e - grazie al suo design sobrio - anche per l’uso di tutti i giorni.Sarà apprezzata da chi ama la sensazione che solo la lana merino sa dare in quanto a calore e piacevolezza al tatto e dà il meglio se abbinata ad un primo strato in lana merino. La capacità di termoregolazione, la traspirabilità associata al potere calorifico e la resistenza agli odori sono davvero dei punti di forza di questo capo che ha il pregio di portare la lana verso applicazioni finora inedite.Un capo che è agli antipodi del “fast fashion” della montagna, per design, filosofia e prezzo.Prezzo: € 379[prezzo-link]"
25206,"Mammut Aenergy SO Hybrid","PremessaLa Mammut Aenergy SO Hybrid è una giacca pensata per lo scialpinismo e per attività ad alta intensità in montagna. Come suggerisce il nome si tratta di un capo ibrido che combina in modo molto intelligente un leggero ma molto performante softshell e un pile con struttura “waffle”.Stesso discorso per i pantaloni Mammut Aenergy SO Hybrid, che con la loro elasticità garantiscono il massimo della libertà nei movimenti, sia in salita che in discesa.Le elevate performance in termini di traspirabilità e l’elevata leggerezza fanno si che questo completo sia l’ideale per le giornate con temperature non eccessivamente rigide e senza precipitazioni.Caratteristiche tecniche del Mammut Aenergy SO HybridMateriale principale: 92% poliammide + 8% spandexInserti: 88% poliestere, 12% spandexTecnologie: SOFtech (softshell) + Stormfleece con struttura wafflePeso: giacca (taglia S) 350g, pantalone (taglia 48) 365 gGiacca: cappuccio indossabile con il casco, cerniera a doppio cursore, 2 tasche anteriori, polsini elasticiPantaloni: cerniere di ventilazione laterali, 2 tasche anteriori, rinforzi in cordura anti lamina, fondo gamba elastico regolabile con cernieraCertificazioni: Bluesign, PFC Free, Fair WearPaese produttore: Vietnam[link-produttore link=""https://www.mammut.com/eu/en/products/1011-01920-50554/aenergy-so-hybrid-hooded-jacket-men""]Modalità di testHo testato il completo Mammut Aenergy So Hybrid in tutte le gite di inizio stagione, trovando sia condizioni invernali, con temperature non molto basse (-5°C alla partenza), sia condizioni tipiche di fine stagione (+3°C alla partenza).Ho usato la giacca Mammut Aenergy SO Hybrid sia come strato intermedio che come ultimo strato, sia in salita che in discesa. Ovviamente, ho variato molto il resto dell’abbigliamento in funzione del meteo che mi attendeva di volta in volta.Stesso discorso per quanto riguarda i pantaloni: li ho indossati sia con intimo termico (di diversa pesantezza) sia senza nulla.Per la maggior parte delle uscite ho trovato belle giornate, spesso con vento da moderato a forte alle quote più alte. In una gita ci siamo imbattuti anche in una debole nevicata, per circa un’ora.La prova sul campoTessuti e materiali del Mammut Aenergy SO HybridCome dice il nome di entrambi i capi, la costruzione è ibrida, nello specifico:SOFtech: è stato usato un leggero softshell bielastico nelle parti più esposte alle intemperie: nello specifico, nella parte anteriore della giacca, sul cappuccio, sulle spalle e sulle maniche della giacca. Sui pantaloni lo troviamo sull’intera parte frontale e nella zona dei polpacci, abbinato a degli inserti di protezione in cordura anti-lamine. Pur essendo un tessuto molto leggero, la protezione dal vento è molto efficace. Anche nelle situazioni di vento forte, pur essendo vestito leggero, non ho mai avuto problemi o sensazione di “spifferi”. Non si può dire lo stesso per quanto riguarda la protezione dalla neve. Me ne sono accorto chinandomi per riporre le pelli e, appoggiando il ginocchio sulla neve per meno di un minuto, il tessuto era bagnato. Il grado di impermeabilità è basso, ma sufficiente per proteggere da deboli nevicate asciutte.Softshell e pile con struttura ""waffle"" sapientemente combinati.Stormfleece: il softshell è stato abbinato ad un altrettanto leggero pile con struttura alveolare nelle zone più soggette alla sudorazione, quali la schiena, la zona sotto ascellare (partendo dai fianchi fino ai polsi) e la zona posteriore della coscia. Questo tessuto aumenta la capacità di evacuare il sudore.Dettaglio della struttura “waffle” del pile.Funzionalità giacca Mammut Aenergy SO HybridLa caratteristica principale della giacca sono sicuramente le due ampie tasche nella zona del torace, facilmente accessibili anche con l’imbrago indossato.Le dimensioni sono sufficienti per contenere le pelli di foca in caso le si voglia tenere al caldo per riattivare la colla se si dovesse ri-pellare. Comodi i cursori con cordino, facilmente maneggiabili anche con i guanti indossati.La cerniera di chiusura è a doppio cursore, utile nel caso si voglia aprire leggermente la zona del bacino in fase di salita minimizzando gli attriti. Poi si può chiudere completamente la giacca in fase di discesa, massimizzando la protezione.I polsini sono realizzati in tessuto fortemente elastico e proteggono i polsi in caso di vento. Presentano un’asola per infilare il pollice, risultando molto comodi.Data l’elevata elasticità del materiale è possibile scegliere se indossare dei guanti pesanti sopra i polsini oppure sovrapporli a dei guanti leggeriIl cappuccio è molto minimal, ma una volta indossato offre la necessaria protezione dal vento. Nel caso si voglia indossare una giacca sopra, non infastidisce né ostacola i movimenti.La zona del collo resta ben protetta anche con il cappuccio non indossato in quanto il bavero è piuttosto alto.Unica mancanza: delle cerniere ascellari. Tuttavia, vista la leggerezza del capo e la qualità dei materiali, la questione del sudore non è stato un problema.In un paio di uscite, fatte a ritmo sostenuto, in condizioni primaverili, non ho mai avvertito la sgradevole sensazione di condensa o di umidità interna.Funzionalità pantaloniLa caratteristica principale dei pantaloni è la comodità. L’elasticità del tessuto esalta la libertà di movimento consentendo la massima naturalezza nei movimenti.Nella zona frontale troviamo due tasche dalle dimensioni molto generose. Se si decidesse di riempirle, si comprometterebbe la libertà di movimento; quindi, meglio non sfruttare a pieno la capienza.Lateralmente troviamo le cerniere di ventilazione, anch’esse dotate di cordino e perfettamente maneggiabili con guanti indossati. Ho molto apprezzato la scelta di non usare delle retine; in questo modo, l’apertura risulta estremamente generosa, a prova di global warming.Nella zona degli scarponi troviamo degli inserti antilamina in cordura.Minimal, ma efficace, l’elastico siliconato nella parte inferiore che consente una perfetta copertura degli scarponi. L’ho testato sia con scarponi a 4 ganci, sia con scarponi 2 ganci meno voluminosi.Unica cosa che personalmente non ho apprezzato è il sistema di regolazione in vita mediante cordino, abbinato ad un bottone. Pur risultando efficace, personalmente avrei preferito un sistema con 2 velcri laterali.Vestibilità del Mammut Aenergy SO HybridLe taglie di giacca e pantaloni usano scale diverse: per la giacca ho scelto una S, mentre per i pantaloni una 48.Io sono alto 178cm e peso 65kg. La giacca è perfetta, veste abbastanza aderente, mentre per i pantaloni la 48 mi va un po' abbondante. Devo stringere parecchio il cordino, ma come lunghezza sono perfetti.Consigliato perÈ un completo da scialpinismo chiaramente ispirato alla filosofia fast and light. Quindi, lo consiglio a chi ama spingere in salita, macinando molti metri di dislivello.In questo caso, riuscirete a usarlo anche nelle giornate più fredde, eventualmente abbinandolo ad un buon intimo termico.Viceversa, se siete degli sci alpinisti che non badano alla performance, può essere un’ottima scelta per le gite primaverili - o comunque con clima mite - quando il problema principale è gestire l’umidità dovuta al sudore e non difendersi dal freddo.[prezzo-link link=""https://mountainreview.it/vai/mammut-aenergy-so-hybrid/""]"
25229,"Ortovox Ravine 28","PremessaL’Ortovox Ravine 28 viene collocato dalla casa tedesca nella categoria freeride, ma come vedremo è da considerarsi più come zaino da scialpinismo classico. Leggerezza,  funzionalità e maneggevolezza si uniscono in un design compatto e minimalista.È disponibile anche nella versione più grande da 34 l e - con i modelli a schienale più ridotto - nel litraggio da 26 e 32 l.Caratteristiche tecniche dell'Ortovox Ravine 28Materiale: Poliammide 420 D Cordura + poliammide 100 D 100% riciclatoPeso: 840 gAccesso al comparto principale: laterale e da sopraComparto di sicurezza separato per riporre pala e sondaComparto per mappaModalità di fissaggio degli sci: classico e diagonale con possibilità di fissare gli sci senza togliere lo zainoFissaggio piccozzeFissaggio cordaAnelli porta materialiRete di fissaggio cascoCinghie di compressionePossibilità di equipaggiare lo zaino con il sistema di protezione della colonna vertebrale CLASPPredisposizione per sistema d’idratazioneChiusura pettorale con fischietto di emergenzaScomparto per oggetti di valore con portachiaviCartellino d’emergenzaPaese produttore: Germania[link-produttore link=""https://www.ortovox.com/it-it/shop/zaini/p838728-ravine-ravine-28""]Modalità di testHo utilizzato lo zaino Ortovox Ravine 28 durante il periodo invernale dicembre-gennaio per uscite sulle montagne dell’Alta Val Camonica, in zona Adamello-Presanella.Le gite prevedevano dai 1000 ai 1500 m di dislivello, con una durata variabile dalle 2 alle 5 ore. I percorsi affrontati sono stati classici itinerari invernali della zona, alcune risalite di piste in notturna e alcuni itinerari di fuoripista del comprensorio Adamello Ski.Le condizioni meteo incontrate sono state tipicamente invernali con giornate fredde e soleggiate, alcune delle quali ventose, e qualche uscita sotto nevicate moderate.La prova sul campo dell'Ortovox Ravine 28Carico dello zaino e degli spaziLo zaino è formato da una scomparto principale a cui si può accedere dall’alto con apertura a coulisse dopo aver aperto la patella superioreL'apertura a coulisse dell'Ortovox Ravine 28.In alternativa, è presente una zip laterale che permette di accedere alla tasca principale lateralmente.Zip laterale di accesso al vano principale.Davanti allo scomparto principale è poi presente un comparto separato per riporre l’attrezzatura di sicurezza. Pala e sonda trovano alloggiamenti dedicati che permettono a questi oggetti di rimanere sempre in posizione.La zona dedicata all'attrezzatura d’emergenza si trova davanti allo scompartimento principale.Sul fondo è presente un comparto separato con accesso laterale per riporre rampanti o ramponi. Ho trovato molto utile questa tasca, in quanto permette di poter estrarre i rampanti dallo zaino in modo rapido, aumentando la sicurezza qualora ci si trovi su pendii ripidi in cui risulta scomodo togliere ed aprire lo zaino.Scompartimento inferiore con accesso laterale per riporre ramponi e rampanti.La tasca principale con la sua chiusura a coulisse è coperta dalla patella, che è dotata di una tasca con cerniera. La patella si chiude con un gancio in plastica che risulta un po’ ostico da aprire e chiudere indossando dei guanti.Patella superiore con gancio di chiusura.Sulla parte anteriore dello zaino è presente una tasca separata, chiusa da cerniera, per riporre documenti e chiavi, che possono essere agganciate nell’apposito gancio.Tasca frontale per riporre oggetti di valore con gancino porta-chiavi.Dettagli e accessori dell'Ortovox Ravine 28Questo zaino Ortovox Ravine 28 è compatibile con sistemi di idratazione a sacca. È possibile, poi, dotare lo zaino del sistema di protezione della schiena CLASP (acquistabile separatamente).Lo zaino è inoltre fornito con una rete di fissaggio del casco che può essere rimossa se non utilizzata, come nel mio caso, dato che indosso sempre il casco anche durante la salita.Sullo spallaccio destro è presente una tasca per riporre gli occhiali o barrette energetiche. Non è invece presente una tasca per lo smartphone.Tasca sullo spallaccio per barrette o occhiali.Lateralmente ci sono delle fettucce munite di clip, utili per comprimere lo zaino, fissare gli sci ad “A” o anche per bloccare meglio la corda, qualora quest’ultima venga riposta sotto la patella.Cinghie laterali per compressione o fissaggio degli sci.Sullo spallaccio sinistro è presente un moschettone con cordino che è utilizzabile per fissare gli sci lateralmente. Gli sci vengono infilati in un’asola posta sulla parte inferiore dello zaino e bloccati tramite il moschettone dello spallaccio.Questa modalità è molto comoda, dato che permette di riporre gli sci sullo zaino in maniera sicura e stabile senza dover togliere lo zaino stesso.Asola inferiore.Moschettone con cordino sullo spallaccio.Foto del sistema di fissaggio rapido degli sci.https://youtube.com/shorts/YkaLYE9bXF8?feature=shareVideo del sistema di fissaggio rapido degli sciLo zaino permette anche il fissaggio esterno di una singola piccozza tramite gancio elastico.Schienale e spallacciIl design minimalista di questo zaino non prevede spallacci molto imbottiti. Nonostante ciò, non ho mai avuto una sensazione di fastidio durante la progressione, anche con zaino a pieno carico.Sono presenti delle fettucce orizzontali su entrambi gli spallacci, utili per esempio per il fissaggio di un walkie-talkie.Lo schienale aderisce bene al corpo grazie al sistema ergonomico Full Contact Light Back che garantisce un’ottima stabilità dello zaino durante la discesa.Il carico rimane sempre ben distribuito senza che ci siano zone di pressione eccessive sulla schiena. L'Ortovox Ravine 28 in salitaIn salita, anche con lo zaino a pieno carico, ho sempre percepito un buon comfort. Questo è dovuto all’ottima ripartizione del peso e alle efficaci regolazioni di spallacci, cinture lombari e chiusura pettorale.Come già accennato sopra, ho apprezzato le funzionalità di questo zaino, che permette di accedere ai rampanti e di riporre gli sci senza togliere lo zaino stesso.Durante il periodo di test ho sempre incontrato temperature piuttosto rigide, pertanto la traspirabilità dello schienale non è stata un problema.L'Ortovox Ravine 28 in discesaHo trovato molto valido il sistema di fissaggio laterale degli sci. Dopo aver regolato opportunamente il laccio inferiore e la lunghezza del cordino di fissaggio con moschettone presente sullo spallaccio, si riescono a riporre e ad estrarre gli sci dallo zaino con facilità e mantenendo lo zaino in spalla.Ciò va a tutto vantaggio della rapidità delle operazioni di cambio assetto, oltre che di un incremento della sicurezza qualora queste operazioni vengano effettuate su pendii ripidi ed esposti con equilibrio precario.Durante la discesa lo zaino rimane sempre in posizione, ben aderente al corpo e quasi ci si dimentica di sciare con uno zaino in spalla. Anche sul ripido, dove la sciata deve essere molto controllata con curve saltate, lo zaino non soffre di alcun problema di stabilità o sbilanciamento.SostenibilitàIl Ravine 28, come tanti altri prodotti di Ortovox, è un prodotto realizzato nel rispetto dell'ambiente. La Poliammide 420 D Cordura e la poliammide 100 D provengono da materiali 100% riciclati. Inoltre, questo zaino non contiene perfluorurati e polifluorurati (PFC).Il confronto con gli altri zaini OrtovoxRispetto ad altri zaini di Ortovox, questo Ravine spicca per il peso ridotto e per le molteplici funzionalità che permettono una gestione facile e veloce del materiale e dell’attrezzatura da portare con noi durante le nostre uscite.Altra caratteristica interessante di questo Ravine è la possibilità di inserire la protezione della schiena, utile ai freeriders più esigenti.Consigliato perOrtovox indica il freeride come utilizzo principale per questo zaino, ma personalmente consiglio l’Ortovox Ravine 28 a coloro che vogliono uno zaino leggero per fare grandi dislivelli in velocità.Infatti, l'aggancio rapido degli sci e la tasca per ramponi e rampanti lo rende ideale per le uscite su terreno tecnico e con continui cambi di assetto. Ideale quindi per lo scialpinismo classico  con dislivelli importanti, grazie anche alla sua leggerezza. La possibilità di riporre e sfilare tutti gli oggetti più importanti senza dover togliere lo zaino incrementa la sicurezza in quelle situazioni più esposte e con equilibrio precario. Inoltre, la qualità dei materiali lo rende uno zaino molto resistente anche per usi alpinisticamente intensi.Infine, grazie all’assenza di PFC e la realizzazione a impatto climatico zero, lo consiglio a chi ha a cuore la sostenibilità dei prodotti che utilizza.[prezzo-link link=""https://mountainreview.it/vai/ortovox-ravine-28/""]"
25271,"Marker Confidant Tour Helmet 2024","PremessaIl casco Marker Confidant Tour Helmet 2024 è il modello da ski-touring proposto dalla casa tedesca divenuta famosa nel mondo per gli attacchi da sci.Può essere impiegato in diverse configurazioni che gli permettono di adattarsi a tutte le condizioni climatiche che si possono incontrare sulla neve.Offre, inoltre, un efficace sistema di regolazioni per rispondere alle esigenze ed abitudini personali dello sci alpinista. È disponibile in tre taglie unisex (S, M, L) ed in tre diverse colorazioni.Caratteristiche tecniche del Marker Confidant Tour Helmet 2024Peso: 410g in taglia M (completo di paraorecchie)Costruzione in-mold con guscio in policarbonato e schiuma EPSSistema di ventilazione MarkAir ChannelGanci per maschera da sciGanci per lampada frontaleSistema di regolazione dimensioni della testa RTS 360° FitRegolazione dell’inclinazione verticale in tre posizioniCuscinetti auricolari SoGnar rimovibili e compatibili con Air-PodsImbottitura rimovibile dal casco a dai paraorecchieCertificazioni: sci e snowboards (EN-1077-2007-Class-B), bicicletta, skateboard e rollerblades (EN 1078:2012+A1:2012)Paese di produzione: Cina[link-produttore link=""https://markerbindings.com/it-it/p/confidant-tour-helmet""]Modalità di testHo utilizzato il casco Marker Confidant Tour Helmet 2024 in diverse gite di sci alpinismo in Valtellina, nelle Orobie bergamasche ed in Valsassina.Durante i test ho incontrato sia temperature rigide, sia condizioni di meteo più caldo e soleggiato.La prova sul campo del Marker Confidant Tour Helmet 2024Prime impressioniIl casco Marker Confidant Tour Helmet 2024 dà subito l’impressione di essere un prodotto realizzato con ottimi materiali e molto ben studiato.Risulta leggero sulla testa, ben areato e personalizzabile in base alle proprie esigenze e abitudini o in funzione delle condizioni meteo.La confezione del casco include tre utili accessori:un comodo paracollo sintetico con logo Marker, elastico ed antivento, da abbinare al casco nelle giornate più fredde;una sacca in tessuto per il trasporto del casco;un cuscinetto di ricambio per l’imbottitura interna (che è fissata con un velcro e facilmente rimovibile).Il paracollo Marker incluso nella confezione.La sacca per il trasporto del Marker Confidant Tour Helmet 2024.Allacciatura e regolazioneVi sono due diverse regolazioni che permettono di personalizzare al meglio l’esperienza con il casco.Nella parte posteriore è presente la rotella del sistema RTS 360° Fit di Marker che permette di registrare la circonferenza interna del casco adattandolo alla dimensione e alla forma della testa.Spostando invece verticalmente la rotella è possibile modificare l’inclinazione verticale del casco in tre differenti posizioni a seconda delle proprie preferenze.Il sistema di regolazione del Marker Confidant Tour Helmet 2024.La chiusura sotto il mento avviene tramite la fibbia magnetica FidLock. È un sistema che ho trovato molto comodo e che, con un po’ di pratica, permette di allacciare facilmente il casco anche indossando i guanti da sci.La fibbia magnetica FidLock permette di allacciare il casco anche con i guanti indossati.I due estremi della fibbia, infatti, si attraggono magneticamente: è sufficiente avvicinarli a breve distanza perché si aggancino da soli.Peso e ventilazioneQuesto casco è dotato di 19 ampie fenditure nella scocca esterna in policarbonato e nella struttura interna in EPS.Queste vanno a formare il MarkAir Channel: un sistema di canali studiati per aspirare l’aria fresca dalla parte anteriore del casco e far uscire quella calda e umida dalla parte posteriore.Nelle giornate più fredde ho usato con piacere il casco anche durante le fasi di salita, senza soffrire per il caldo e senza avere eccessiva sudorazione.Per quanto riguarda il peso, pur non essendo tra i più leggeri del mercato, grazie alla costruzione in-mold il Marker Confidant Tour Helmet 2024 ha comunque un peso contenuto: poco più di 400g completo di paraorecchie, che scendono a 360g senza.Funzionalità del Marker Confidant Tour Helmet 2024Il casco Marker Confidant Tour Helmet 2024 è dotato di alcuni accorgimenti interessanti, frutto evidente di uno studio accurato.Per chi desidera ascoltare della musica (o poter parlare al telefono) durante lo sci, i paraorecchie sono studiati per essere utilizzati anche indossando degli auricolari wireless, senza creare fastidiosi punti di pressione.In alternativa, sono completamente rimovibili (staccando un velcro), permettendo di migliorare ulteriormente la ventilazione nelle giornate più calde o durante la salita.La buona notizia per i più freddolosi, invece, è che il casco Marker Confidant Tour Helmet 2024 è beanie-ready.È cioè studiato per essere indossato direttamente sopra ad un berretto (rimuovendo l’imbottitura interna del casco) senza impatti sulla stabilità e senza rovinare il berretto grazie all’assenza di velcro all’interno.Qualora sotto il casco si indossi un berretto (o un sotto casco voluminoso), è anche possibile usare i paraorecchie privandoli dell’imbottitura. Anche in questo caso è sufficiente staccare il velcro.Per il fissaggio della maschera da sci e della lampada frontale, invece dei classici ganci in plastica, sono presenti degli elastici. Una soluzione abbastanza semplice e rapida da manovrare, anche indossando i guanti, che impedisce alla frontale di sganciarsi accidentalmente dal casco.Una caratteristica particolare è che i punti di ancoraggio sono posizionati in modo da permettere di montare sul casco sia una maschera da sci, sia una lampada frontale senza che queste interferiscano tra loro (anche quando si solleva la maschera).Anche la lampada rimane, in questo caso, molto alta sul casco.VestibilitàLe misure suggerite per la taglia che ho indossato (M: 55-59 cm) a mio avviso sono realistiche.Avendo misurato una circonferenza testa di 57cm mi trovo a mio agio con questa taglia stringendo leggermente la rotella posteriore. Mi rimane comunque lo spazio per un sottocasco sottile.Volendo invece indossare un berretto caldo devo rimuovere l’imbottitura interna.Consigliato perConsiglio il Marker Confidant Tour Helmet 2024 a chi cerca un casco da scialpinismo versatile e di alto livello qualitativo.La possibilità di personalizzare ampiamente la configurazione del casco lo rende adatto a quasi ogni condizione di utilizzo durante lo scialpinismo classico: dalle giornate miti a quelle gelide in alta quota.Le diverse possibilità di regolazione e la presenza di diversi attacchi per maschera e torcia frontale fanno sì che possa soddisfare le esigenze (o abitudini) più disparate.In ultimo, in caso di mancanza di neve o di avvicinamento con l'e-bike, può essere usato in sicurezza anche su “ruote” (skate, bici o roller) grazie alla doppia omologazione.[prezzo-link link=""https://mountainreview.it/vai/marker-confidant-tour-helmet-2024/""]"
25334,"La Sportiva G-Tech","Il La Sportiva G-Tech è uno scarpone da alpinismo tecnico su ghiaccio e misto. La costruzione all’avanguardia lo rende un prodotto al tempo stesso leggero, confortevole, e preciso in tutte le situazioni dove si esige il massimo in fase di battuta e appoggio con i ramponi ai piedi. Il suo campo di utilizzo ideale sono cascate di ghiaccio, vie di misto e goulottes, a tutti i livelli.Caratteristiche tecniche dei La Sportiva G-TechScafo interno Core-Wrap™ a costruzione overlapRegolazione dell’allacciatura rapida grazie al sistema di chiusura BOA® Fit System posto esternamente alla ghettaGhetta in tessuto idrorepellente, elasticizzato, resistente all'abrasione e termonastrato, soffietto interno idrorepellente3D Flex System: innovativo snodo multidirezionale della tomaia che consente alla caviglia una migliore libertà di movimento senza perdere in stabilitàBattistrada Vibram Ice-Tech™ diviso in due parti, risuolabile completamente o parzialmenteSottopiede di montaggio Carbon Z-Therm™ in carbonio isolante 5mmPeso: 630 g (per singolo scarpone)[link-produttore link=""https://www.lasportiva.com/it/g-tech-uomo-nero-31f999100""]Modalità di testGli scarponi La Sportiva G-Tech sono stati testati in diverse giornate su monotiri di ghiaccio e tratti di misto nel pieno dell’inverno. Le temperature riscontrate andavano dai circa -15° C fino allo 0, ad un’altitudine media di 1800-2000 m. Il meteo è stato quasi sempre buono, dal soleggiato al velato.La prova sul campo dei La Sportiva G-TechCome si presentanoLa prima cosa che si nota prendendo in mano i La sportiva G-Tech è la leggerezza, anche se alla vista danno l’idea di pesare molto di più di quanto riveli la bilancia (poco più di 600 g a scarpone).Tuttavia la leggerezza non va a detrimento della protezione. Al tatto si sente subito la parte più rigida e anti abrasione nella parte bassa, protetta da un generoso fascione in gomma. La ghetta poi va a coprire ben oltre la caviglia, assicurando così dalle infiltrazioni di neve e ghiaccio. Infine, la rotella del sistema Boa è stata posta all’esterno della ghetta, proprio per poterla maneggiare con i guanti e senza dover aprire lo scarpone.La suola è un altro elemento fortemente innovativo dei G-Tech. La costruzione è denominata ""Impact Brake System Mountaineering"" e prevede un attento studio dei tasselli per garantire la miglior gestione dell'impatto e della frenata. In particolare, il tacco gestisce la frenata con tasselli di dimensioni molto generose, mentre la parte anteriore è dotata di una ampia climbing zone. Da notare come anche la climbing zone sia a sua volta leggermente tassellata, così da garantire trazione su neve dura, quando lo scarpone è usato senza rampone.il tacco per gestire la frenatala parte anteriore con climbing zoneComfort e calzataLa scarpetta interna è stata studiata in modo da far entrare facilmente il piede senza alcuna fatica. Il sistema di overlap a strappo all’altezza della caviglia permette di serrare per bene la scarpetta al piede. Questo sistema semplice ma ingegnoso permette anche di lasciare la caviglia un po' più libera ad esempio durante gli avvicinamenti, se si preferisce non stringere troppo la scarpetta interna.La scarpetta internaIl sistema Boa permette di regolare in maniera molto precisa quando si vuole che la scarpetta interna sia stretta. Allo stesso tempo ho trovato molto comodo poter sbloccare il Boa tra un tiro e l’altro, o mentre si fa sicura. In questo modo si permette una maggiore circolazione del sangue ai piedi, cosa importante nelle giornate più fredde.Riguardo al Boa devo segnalare qualche piccolo appunto: quando si va a stringere con la rotella, al momento in cui la si lascia, si sente come se il cavo avesse una piccola perdita di tensione. Inoltre, durante l’utilizzo il Boa tende a mollare leggermente, e va stretto nuovamente. Infine occorre stare attenti che il pantalone sopra la ghetta non vada a sbloccare involontariamente il meccanismo, incastrandosi e tirando la rotella, verso l’esterno. Mi è successo una volta e in questo caso si perde completamente la tensione del cavo interno.Dettaglio chiusura BoaComportamento in camminataStiamo parlando di uno scarpone per alpinismo molto tecnico, per cui la camminata non è proprio il suo punto di forza. Il G-Tech ha una buona rollata ma la suola è molto rigida per cui non ci si può aspettare una grande comodità se ci si cammina per ore. Detto questo, fa il suo dovere, anche grazie al sistema 3D Flex System, che agevola il movimento della caviglia.Comportamento su roccia dei La Sportiva G-TechL'arrampicata su roccia necessita di una sensibilità e di una mobilità alla caviglia che uno scarpone pensato per le cascate di ghiaccio non può offrire.Tuttavia, pur non essendo il suo terreno di utilizzo ideale, il G-Tech su roccia risulta comunque sempre molto preciso su ogni tipo di appoggio. L’aderenza della suola Vibram Litebase, con ampia climbing zone anteriore, è buona e lo snodo 3D Flex System aiuta ad avere una discreta mobilità alla caviglia che evita l'effetto ""ingessatura del piede"" di altri scarponi.Comportamento su ghiaccio e mistoUna volta messi i ramponi i G-Tech mostrano il loro lato migliore, e dimostrano perché La Sportiva dichiara che siano il punto di riferimento per l’alpinismo tecnico. Possono essere usati sia ramponi automatici che semi-automatici, ma danno sicuramente il meglio di sè con quelli automatici.La battuta è sempre precisa e ci si sente perfettamente supportati ogni volta che si caricano i piedi. Sono così leggeri che sembra quasi di non avere nulla ai piedi a parte i ramponi. La sensazione è quella di avere una scarpa molto avvolgente e stabile, senza essere minimamente ingombrante. Questo aiuta molto a gestire i movimenti più tecnici e a dosare al meglio la forza di battuta a seconda del terreno e delle condizioni del ghiaccio.Comportamento in alta quota estivaPur essendo i La Sportiva G-Tech scarponi prettamente invernali, ho avuto modo di provarli anche durante l'estate in alta montagna. Ho deciso di fare una prova un po' estrema, per cui li ho utilizzati sia su sentiero durante l’avvicinamento al rifugio, sia per camminare per ore su neve e roccia con temperature fresche ma non invernali. Il risultato? Più che accettabile!Pur essendo uno scarpone termico, costruito per ambienti e situazioni più fredde, con calze leggere e con la ghetta aperta durante l'avvicinamento sono risultati comunque utilizzabili e non eccessivamente caldi. Inoltre, anche se la suola è decisamente più rigida di uno scarpone estivo, la rollata su sentiero è comunque adeguata. Certo, le temperature ambientali non devono essere alte, ma in situazioni estive (o primaverili e autunnali) fredde se la cavano egregiamente, sia per camminare che per scalare.Impermeabilità e termicitàLa ghetta dei La Sportiva G-Tech rende tutto il piede completamente impermeabile, zip compresa. Mi è capitato di avere i piedi nella neve per parecchio tempo e non c’è stato nessun segno di umidità all’interno dello scarpone.Tenendo conto del peso, sono scarponi caldi ma non caldissimi. Ovviamente tutto dipende anche dalla sensazione di freddo di ogni singola persona. La ricerca costruttiva e la scelta dei materiali, finalizzate a limitare il peso, vanno per forza di cose un pò a discapito della termicità.Del resto, per gli impieghi a temperature estreme, La Sportiva ha prodotto il modello G-Summit, che è molto simile ai G-Tech ma con un peso ed una termicità maggiori.Calzata dei La Sportiva G-TechPer richiedere il numero corretto dello scarpone ho seguito la tabella delle taglie sul sito de La Sportiva basandomi sulla misura mondopoint (che appunto non è altro che la lunghezza effettiva del proprio piede).La prima volta che ho calzato i G-Tech ho temuto che fossero troppo precisi rispetto al mio piede, invece devo dire che durante il primo utilizzo è come se la scarpetta si fosse leggermente termoformata e adattata perfettamente. Da quel momento, anche provandoli con delle calze leggermente più spesse in giornate più fredde, sono risultati sempre precisi ma allo stesso molto comodi come calzata.Va segnalato che la pianta dello scarpone non è molto larga, quindi il comfort dipende anche dalla forma del proprio piede.Ovviamente, nel caso in cui il proprio numero sia in mezzo a due taglie, è bene ricordarsi che quando si va a battere molto con la punta del piede (ad esempio nel caso di cascate di ghiaccio) un numero troppo piccolo può diventare molto doloroso a fine giornata.Consigliato perI La Sportiva G-Tech sono scarponi per alpinisti esigenti, che hanno bisogno della massima leggerezza possibile e di un prodotto che possa supportarli in ogni terreno invernale, dal ghiaccio, al misto, ad ogni livello e su ogni difficoltà. Il peso contenuto va un pò a discapito della termicità, motivo per cui mi sento di consigliarli a persone che sanno ""spingere"" e cercano la prestazione, e non ad amatori o a chi è alle prime armi.Il terreno di utilizzo ideale sono vie tecniche di misto o ghiaccio dove ci si muove veloci e si ha bisogno di un prodotto leggero e performante. Possono essere compagni di avventura ideali anche per pareti nord tecniche.Non sono invece adatti ad ascensioni invernali su gradi contenuti ma con lunghi avvicinamenti e / o temperature estremamente basse, vista la termicità non elevatissima e la camminata non proprio agevole.[prezzo-link link=""https://mountainreview.it/vai/la-sportiva-g-tech/""]"
25616,"Cimalp Vinson","Il guscio Cimalp Vinson è per l’azienda francese l’hardshell più protettivo della loro gamma. La membrana Ultrashell offre da quanto reclamizzato caratteristiche uniche con alti parametri di traspirabilità e impermeabilità, a svantaggio del peso e dell’ingombro.Caratteristiche tecniche del Cimalp VinsonMembrana Ultrashell® 3-Layer Stretch 3D - 180grm - impermeabilità 20.000mm - traspirabilità 80.000g/m2/24h&nbsp;Rinforzi in Kevlar sulle spalleCuciture e cerniere impermeabili termosaldateCerniere di aerazioni sulle ascelleZip YKK a doppio cursore e riflettenti3 tasche esterne e 1 internaCappuccio con doppia regolazione e visiera rigida (compatibile per casco)Regolazione in vitaPresa d’aria sulla chiusura al mentoPolsini imbottiti e regolabili con velcroEtichetta Bluesign e trattamento idrorepellente teflon EcoSign (PFC FREE DWR)Peso: 690 gr (taglia M)Paese produttore: Cina[link-produttore link=""https://www.cimalp.it/it/giacche-gilet/giacca-ultrashell-rinforzi-in-kevlar-1859.html#/19-colore-Rosso%20veneziano/35-taglia-S""]Modalità di testHo testato la giacca Cimalp Vinson nel corso del mese di gennaio in alcune gite di scialpinismo e su cascate di ghiaccio.In alcune occasioni il clima è stato estremamente rigido (fino a -20°), in altre più mite come ad esempio durante la scalata di alcune cascate, con ghiaccio bagnato e gocciolante.Ho volutamente utilizzato la giacca in fase di salita con le pelli in modo da valutare al meglio la traspirabilità.La prova sul campo della Cimalp VinsonPrimo impattoLa prima sensazione con la Cimalp Vinson è quella di un guscio molto robusto, in cui i materiali utilizzati si fanno sentire già al tatto. Gli inserti in kevlar, la struttura a 3 strati e la grammatura del tessuto rendono questa giacca uno degli hardshell più pesanti che ho avuto modo di testare in montagna.Oltre alla robustezza si percepisce anche l’elasticità del tessuto e si nota il design ergonomico e ricco di dettagli.Membrana UltrashellUltrashell è un brevetto di Cimalp ed è una membrana che vuole coniugare l’impermeabilità di un hardshell con la traspirabilità di un softshell.Ho potuto testare l’impermeabilità in una cascata di ghiaccio bagnata e gocciolante e non ho avuto nessun tipo di infiltrazione. La protezione dall’acqua mi è sembrata confrontabile ad altri gusci tre layer con membrane blasonate.&nbsp;Per quanto riguarda la traspirabilità ho deciso di indossare il guscio in fase di salita con le pelli, in una giornata invernale rigidissima e devo ammettere che la Cimalp Vinson mi ha colpito positivamente. La sensazione di aerazione si percepisce, soprattutto se paragonato a molti gusci 3L sul mercato, anche se forse definirlo estremamente traspirante è un po' troppo.&nbsp;Ad aumentare la traspirabilità contribuiscono anche le due cerniere ascellari.Il rapporto impemeabilità-traspirabilità è comunque eccellente ed è sicuramente uno dei punti di forza maggiori di questa giacca.Dettaglio interno della membrana UltrashellCappuccioIl cappuccio della Cimalp Vinson è sicuramente uno degli elementi che meno mi ha convinto di questo guscio. Il fitting non è azzeccato soprattutto con l’uso del casco. Il cappuccio arriva solo a metà e non copre integralmente la testa. Per la copertura aiuta in parte la visiera rigida, ma comunque la vestibilità non mi ha convinto del tutto.Anche gli elastici laterali del cappuccio sono difficili da settare e si smollano facilmente. Più efficace invece l’elastico posteriore.Cerniere e tascheLe cerniere della Cimalp Vinson sono tutte termosaldate impermeabili. Come spesso accade con questo tipo di cerniere, lo scorrimento può essere un po’ rigido. La cerniera principale può essere aperta da entrambi i lati, in modo da agevolare l’uso dell’imbrago e l’assicurazione al ventre con i dispositivi di sicurezza.Numerose anche le tasche e ben progettate, tutte con cerniere impermeabili. Oltra alle due classiche sui fianchi ne troviamo anche una sul petto (con apertura dall’altro al basso) e una interna.Tasca internaPolsiniI polsini della Cimalp Vinson sono dotati di tessuto per coprire il palmo e il velcro è estremamente avvolgente e solido. Questi dettagli permettono di aumentare l’isolamento termico anche a livello delle maniche.Dettaglio polsinoRinforzi in KevlarSulle spalle della Cimalp Vinson si trovano rinforzi in kevlar estremamente solidi. Questi rendono il guscio perfetto per la scalata su misto, dove spesso ci si incastra con il corpo in stretti canali, oppure per appoggiare le picche sulle spalle senza timore di danneggiamenti.Rinforzi in KevlarPeso e ingombro Cimalp VinsonUn punto dolente di questo guscio è l’ingombro, dove si paga il prezzo di un tessuto strutturato (180gr/m) e pensato per essere resistente. Se cercate un guscio molto comprimibile e super-leggero, non è il Cimalp Vinson la scelta migliore.Ingombro giaccaVestibilità della Cimalp VinsonLa Cimalp Vinson ha una vestibilità regular, forse leggermente abbondante in vita e sulle maniche ed il tessuto è leggermente elasticizzato. Questi due dettagli garantiscono un’ottima libertà di movimento e la possibilità di vestire sotto al guscio un piumino. Il taglio un po più abbondante in vita fa sì che il guscio sia comodo anche con l’imbrago. L'elastico in vita inoltre permette di regolare ulteriormente il fitting della parte bassa.Positivo anche il giudizio sulla chiusura al mento, che arriva fin quasi sotto il naso. Il collarino è impreziosito anche da una presa d’aria, per agevolare la respirazione. Questi due particolari si apprezzano molto in caso di vento o nella discesa con gli sci, quando può essere molto utile avere maggiore proteggibilità&nbsp;Copertura mento molto altaPresa d'aria sul mentoConsigliata perLa Cimalp Vinson è una giacca adatta alle attività in montagna dove occorre protezione in termini di impermeabilità e resistenza all’usura. E' un guscio robusto, da maltrattare senza troppi problemi, quindi perfetto per tutte le attività di alpinismo invernale, cascate di ghiaccio o alta quota.La buona traspirabilità per un guscio 3L rende questa giacca perfetta per attività di media intensità aerobica, come ad esempio per gli avvicinamenti o per l’uso scialpinistico.Non è per contro un guscio leggero o particolarmente comprimibile, quindi lo sconsiglio ad alpinisti ossessionati da velocità e leggerezza. Interessante, infine, il rapporto qualità prezzo.Prezzo: € 249,90"
25642,"Marker Cruise 10","La gamma Marker Cruise ha introdotto nuovi attacchi da ski touring con un peso discretamente contenuto e con due modelli: Cruise 12, con un DIN da 6 a 12, e Cruise 10 con un DIN da 4 a 10.Il prodotto testato in questo caso ha una regolazione massima a 10 DIN. L’attacco è caratterizzato dalla facilità di utilizzo nelle tipiche situazioni di aggancio, di sgancio e di camminata in salita. Il Marker Cruise può quindi considerarsi fra i prodotti di riferimento per la linea touring, dove velocità di salita e leggerezza non sono sempre prioritarie mentre si vanno a privilegiare le funzionalità di utilizzo. Sono molto apprezzabili gli alzatacchi, in due posizioni di salita oltre alla posizione piatta, che possono essere gestiti con il semplice uso del bastoncino: questo dettaglio gioca sicuramente a favore di quegli sciatori che cercano un attacco che dia il giusto supporto per la fase di salita.E’ un attrezzo che offre la corretta sicurezza grazie alla regolazione indipendente dello sgancio verticale e orizzontale della talloniera. Ricordando che la taratura dipende, secondo specifiche tabelle, dal peso dello sciatore più attrezzatura e dal tipo di sciata, il Marker Cruise 10 è idoneo per sciate più tranquille di stile ski touring, mentre per chi cerca un attacco per sollecitazioni in stile free touring è da preferire il Marker Cruise 12.Caratteristiche tecniche del Marker Cruise 10“Design for Sustainability”: utilizzo di materiali bio plastici e riciclati e lubrificazione che non si disperde nell’ambienteRilascio laterale e verticale della talloniera regolabile su posizioni da 4 a 10 DINSki-brake integrato con blocco in salita tramite rotazione della tallonieraPosizionamento dello scarpone nel puntale facilitato da un blocco in gommaTalloniera con 3 posizioni di camminata: 0°, 8° e 12°Compensazione attiva della flessione dello sci grazie alla talloniera che compensa con movimento di 7 mmAlloggio per i rampantiLarghezza ski-brake 90, 105 mmPeso massimo sciatore 120 KgPeso attacco 475 gr al singolo attacco (punta + talloniera)[link-produttore link=""https://markerbindings.com/it-it/p/cruise-10-bindings-2024""]Modalità di testHo testato il Marker Cruise 10 in uscite da scialpinismo di inizio stagione, sulle Alpi, con condizioni di neve dapprima polverosa e invernale e poi ghiacciata e primaverile. I dislivelli sono stati medi, attorno ai 1.000 metri. In un paio di situazioni ho fatto anche test in giornate da sci da pista. L’attacco è stato abbinato ad uno sci Volk Rise Above 88, gamma Touring, e ad uno scarpone Tecnica Zero G Tour Pro. L’approccio alla sciata è stato tipico dello ski touring, senza andare a stressare gli attrezzi con forze al limite anche in considerazione del mio peso totale da vestito con attrezzatura e del limite a 10 DIN di questo modello di Marker Cruise 10.La prova sul campo del Marker Cruise 10Come si presentaLa gamma Marker Cruise rappresenta la somma delle funzioni necessarie per le attività di ski touring: un prodotto solido e semplice da utilizzare. Mi sono piaciuti i materiali in bio plastica e la praticità di gestione degli alzatacchi, così come il blocco dello ski stopper.Il puntaleUn punto di contatto anteriore in gomma morbida, contro cui appoggiare il fronte dello scarpone, assicura di essere in grado di gestire lo step-in in modo rapido e semplice: per far attivare i pin di blocco è infatti sufficiente appoggiare lo scarpone alla gomma davanti alla punta della scarpa e premere in basso. Non ho notato particolari depositi di neve nel meccanismo di blocco-sblocco, ed il rilascio del puntale è facilmente gestibile premendo la leva di blocco con il bastoncino.Il sistema di blocco del puntale per la salita è di buone dimensioni, non si rende quindi necessario un particolare sforzo per tirare la leva. Il blocco e sblocco della leva anteriore è eseguibile facilmente sia con le mani che con la manopola del bastoncino, a condizione la stessa abbia una forma a becco.L’alloggiamento del rampant, coltello da neve, è tradizionale ed universale: permette quindi un facile utilizzo di rampanti generici, dotati del comune meccanismo ad innesto laterale. E’ quindi possibile, previa attenzione, applicare il rampant anche a sci indossato semplicemente alzando lo scarpone in punta almeno a 60 gradi.La talloniera del Marker Cruise 10La talloniera è composta esternamente da materiali plastici ad alta resistenza, e si può impugnare facilmente per le operazioni di rotazione per passare dalla salita alla discesa; non ha spigoli pronunciati che possano creare attriti o pericolosi situazini di taglio per le mani. Ho trovato la fase di aggancio alle camme, in step-in, comoda per via di una forza opponente limitata il che permette di calzare facilmente lo sci anche su nevi molto soffici, senza dover premere troppo sul posteriore. La talloniera offre un buon rilascio della flessione sullo sci grazie ad una compensazione di 7 mm.&nbsp;Per gestire la regolazione su diversi scarponi è presente una piastra di regolazione che offre una escursione di 25 mm, sulla quale si aggancia tutta la talloniera; grazie ad un semplice regolazione con un cacciavite a croce si può far avanzare o indietreggiare la talloniera, che ha degli scatti facilmente intuitivi. Trovo questo sistema sempre utile, quando presente, in quanto in questo modo è possibile adattare l’attacco a scarponi di una taglia superiore o inferiore rispetto a quella di riferimento del montaggio; questo è un particolare non trascurabile nel caso di uno sci più attacco che debba servire più persone con misure di piedi simili ma differenti, oppure per uno sciatore che ha più scarponi che potrebbero differire nella lunghezza della pianta.Il sistema di regolazione dello sgancio del tallone, l'unico regolabile nell’attacco, è duplice e permette di regolare il rilascio in laterale ed in verticale su posizioni da 4 a 10 DIN. Apprezzabile la doppia regolazione, elemento infatti importante, ho trovato però scomodo dover utilizzare per questa operazione una chiave Torx in quanto non sempre è a disposizione nei kit fai da te e nelle stazioni sciistiche; avrei preferito una chiave a brugola normale.Regolazione valori di sgancioL'alzataccoCon tre posizioni di camminata, immediatamente intercambiabili, è l'espressione di cosa significa lo ski touring ovvero praticità e facilità di camminata prima di tutto. Non serve abbassarsi, non serve fare operazioni forzate, è sufficiente accompagnare i due alzatacchi in su o in giù con un bastoncino ed il gioco è fatto. L’alzatacco ha due elementi di colori differenti, utili per distinguerli anche visivamente, che permettono di passare alle tre angolazioni: 0°, 8° e 12.Lo ski-brakeLo ski-brake è posteriore, di funzionalità tradizionale. Ha un comodo sistema di blocco, al pari di altre case costruttrici: dopo aver ruotato la talloniera in posizione di salita, in modo che le camme siano posteriori all’attacco, è sufficiente premere con lo scarpone affinché i freni si ritraggano e si blocchino le rispettive leve del freno. Al contrario, ruotando la talloniera in posizione di discesa, avviene lo sgancio dello ski-brake e la sua messa in funzione. Un'operazione molto semplice.Il punto di attenzione con questo sistema è dato però dal fatto che quando si passa dalla salita alla discesa, togliendo quindi lo scarpone dall’attacco, il freno rimane in una situazione di&nbsp; blocco e se si appoggiasse al terreno in questo modo non avrebbe lo ski-brake attivato, in quanto va liberato ruotando la talloniera. Personalmente è la prima operazione che faccio quando tolgo gli sci, ancor prima di infilarli nella neve per poi togliere le pelli, in modo da evitare spiacevoli scivolate dello sci a valle.Lo ski-brake chiusoSensazione e prestazione nella sciataHo trovato il Marker Cruise 10 stabile e preciso, magari non troppo leggero in salita ma coerente con l’approccio touring. L’assorbimento della flessione dello sci è ben gestito dalla talloniera, aiutando quindi nelle situazioni di compressione e rilascio dello sci evitando che si irrigidisca. Per quanto la talloniera non sia di quelle più minimal, l’attacco non ingombra in modo particolare e il peso è ben distribuito fra il puntale e la talloniera, non andando così inficiare il baricentro generale dello sci durante la sciata. Nell’uso in pista, in una situazione di forte spigolatura, l’attacco si è sganciato il che significa che ha funzionato nella situazione di emergenza. Nel complesso è un attacco completo, che offre funzionalità ed ergonomia richiedendo un po’ di peso.Consigliato perConsiglio l'attacco Marker Cruise 10 a chi vuole un attacco di semplice utilizzo e dalle prestazioni affidabili in diverse situazioni. Per chi vuole spingere di più consiglio la versione Cruise 12, che ha performance in discesa maggiori.[prezzo-link link=""https://mountainreview.it/vai/marker-cruise-10/""]"
25689,"Black Diamond Recon Stretch Shell","Il Black Diamon Recon Stretch Shell è un guscio da donna, pensato per le avventure invernali sulla neve. Progettato per essere confortevole e performante è dotato di membrana 3L BD Dry che ne garantisce l'impermeabilità anche nelle giornate più nevose. Il tessuto elasticizzato a 4 vie lo rende molto comodo durante l'attività, sia di salita con le pelli che in discesa. Il taglio rilassato e il design essenziale rendono questo guscio molto elegante, per ragazze che oltre alla massima performance cercano anche un capo stiloso. Questa giacca può essere abbinata sia con i Recon Stretch Pants, che con i Recon Stretch Bibs, che abbiamo già recensito.La linea Recon è pensata da BD per essere utilizzata nello sci e nelle sue derivazioni dal touring, al backcountry al freeride.Caratteristiche tecniche del Black Diamond Recon Stretch ShellCostruito con BD.dry™: impermeabile (20.000 mm)/traspirante/antiventoTessuto elasticizzato a 4 vieCappuccio compatibile con casco da sciCerniera centrale anteriore rivestita in PUCerniere a fessura trattate con DWR per la ventilazioneTasche frontaliTasca Lift Pass sul braccio sinistroTasca sul petto e due tasche interneGonna interna rimovibileVestibilità: rilassataPeso: 667 g[link-produttore link=""https://www.blackdiamondequipment.com/en_IT/product/recon-stretch-ski-shell-womens/?colorid=6325""]Modalità di testHo testato la Black Diamond Recon Stretch Shell nelle giornate di inverno sulle Alpi. Ho provato la giacca in gite con le pelli, con temperature alte primaverili e durante le tipiche bufere di neve invernali. Oltre che per escursioni nel backcountry, l'ho usata per sciate in pista e per fare freeride con gli impianti. In giornate molto ventose o nevose l'ho indossata anche in salita.https://youtube.com/shorts/PZc2hdy2EmM?feature=shareL'ho sempre usata abbinandola alla salopette Black Diamond Recon Stretch Bibs, da me testati e utilizzati ogni inverno e primavera per due anni consecutivi.La prova sul campo del Black Diamond Recon ShellEstetica e taglioHo scelto la giacca Black Diamond Recon Shell da abbinare alla salopette della stessa linea. Per questo motivo l'ho scelta nella colorazione nera, anche se è disponibile in altre colorazioni. Il taglio è rilassato, cosa che a me piace molto in una giacca da sci. Lo stile è quello tipico del freeride, ma si adatta anche ad essere portata nelle gite di scialpinismo, anche solo per spaventare i ragazzi in lycra. Le tasche sono ben nascoste lasciando così la giacca molto pulita e minimale. Il cappuccio è ampio e il collo alto e avvolgente.FunzionalitàCome già accennato la giacca è molto minimale e ben studiata. Le cerniere, ad eccezione di quella frontale - ovviamente termosaldata -, sono tutte a scomparsa. Le zip scorrono tutte molto facilmente, anche se utilizzate con i guanti.Le tasche esterne sono 4: le due classiche per le mani, molto ampie e dal taglio a ""soffietto"", una sul petto e quella sul braccio per lo skipass.Tasca sul braccio per lo skipassTasca sul pettoAll'interno invece abbiamo due tasche in rete elastica, perfette per i guanti o per tenere al caldo le pelli. Le ho trovate di dimensioni perfette, e anche una volta chiusa la giacca gli oggetti al loro interno non disturbavano durante il movimento.Una delle due tasche interne, speculariLa giacca è dotata inoltre di gonna, removibile, per escludere l'accesso alla neve durante le sessioni di deep pow. Avendo abbinato sempre la giacca alla salopette l'ho subito rimossa.Gonna interna removibileI polsini sono regolabili con il velcro. Personalmente è la scelta che preferisco quando si tratta di giacche da sci. Non mi sono mai ritrovata ad utilizzare i guanti sopra le maniche, essendo queste molto ampie, svasate, e lunghe.Polsino regolabile con velcroIl cappuccio è molto ampio: può contenere abbondantemente sia il casco da freeride che quello da alpinismo. Con la giacca tutta chiusa, e il cappuccio tirato su, ho sempre avuto un'ampia visibilità e libertà di movimento.Il cappuccio indossato con casco da freerideGiacca chiusa e cappuccio con casco da alpinismoIl collo è molto alto e protegge dal vento e dalle intemperie. All'interno è presente un tessuto morbido a copertura della zip per rendere piacevole il contatto con la pelle del visto.Collo alto ed avvolgente, per le mattine più freddeImpermeabilità e traspirabilitàLa giacca, in membrana BD Dry a 3 strati, è assolutamente all'altezza degli standard riguardo l'impermabilità. L'ho utilizzata in un giorno di abbondanti nevicate e sono rimasta sempre protetta ed asciutta. Dovendola utilizzare anche in salita per via delle precipitazioni, ho aperto le cerniere di ventilazione ascellari e l'ho trovata discretamente traspirante. In questi casi, essendo molto spessa e protettiva, consiglierei di utilizzarla direttamente sopra all'intimo tecnico.La giacca, dopo una giornata di utilizzo sotto la neveLe cerniere di ventilazione si aprono molto facilmente, anche in movimentoPeso e ingombroChi cerca una giacca leggera e comprimibile lo indirizzerei verso altri prodotti, ad esempio la versione LT del Recon Shell. Io ero alla ricerca di un guscio da sci invernale, da utilizzare nelle giornate più fredde e durante le intemperie ed ho trovato esattamente il prodotto che cercavo.Comunque non ho avuto problemi a riporla nello zaino da sci da 25 litri. Del resto in inverno spesso l'attrezzatura extra, come imbrago e ramponi, resta a casa.Tessuto e durabilitàSe normalmente i gusci risultano plasticosi, il tessuto di questo shell è molto morbido al tatto. Come già detto è elastico a 4 vie, e questo lo rende molto confortevole. Il tessuto è spesso al tatto: è una giacca di cossidetto ""spessore"". Avendo utilizzato la salopette della stessa linea per due anni senza avere nemmeno un buco o un taglio, mi sento di poter affermare che anche la giacca sarà molto durevole nel tempo.Dettaglio del tessuto internoPerformance in salita e in discesaHo trovato il Black Diamond Recon Stretch Shell molto confortevole sia in salita che in discesa. Sempre performante e protettivo. Nonostante l'alta protezione dalle intemperie la giacca permette una grande libertà di movimento. Vestibilità del Black Diamond Recon Stretch ShellEro in dubbio se prendere la taglia XS o S. Avendo letto delle review e avendo la taglia XS per la salopette BD, ho optato per quest'ultima. La giacca è risultata perfetta sulle spalle e di lunghezza. Le maniche sono un pelo lunghe per me che sono bassina e sui fianchi mi stringe un pelo, ma essendo elastica rimane molto comoda. La vestibilità è larga, il taglio lungo e relaxed.Consigliata perConsiglio il Black Diamond Stretch Shell a ragazze che cercano un guscio invernale per le gite più impegnative sulla neve e per le giornate di freeride nei resort. Altamente perfomante, stilosa e minimale, può essere usata anche per lo scialpinismo, se non si è fissati con il peso ma si preferisce avere dietro un vero guscio da sci,.[prezzo-link link=""https://mountainreview.it/vai/black-diamond-recon-stretch-shell/""]"
25747,"Mammut Trion Nordwand 28","Il Mammut Trion Nordwand rappresenta l’evoluzione in direzione alpinistica dello storico modello Trion; la versione Nordwand è disponibile in litraggio 28 e 30 litri ed appartiene alla serie Eiger Extrem Collection.Il Mammut Trion Nordwand 28 è uno zaino con cui si entra subito in sintonia per la sua comodità in spalla e per la sua leggerezza. Nonostante ciò ho avuto qualche difficoltà a inquadrarne correttamente il campo d’utilizzo ideale. Infatti, pur essendo presentato come zaino da scialpinismo e da alpinismo, il Nordwand è uno zaino che ritengo adatto soprattutto all'alpinismo. Non possiede dettagli tali da essere considerato specifico per lo scialpinismo e il litraggio contenuto ne permette un utilizzo di ascensioni giornaliere in stile fast &amp; light.Caratteristiche tecniche del Mammut Trion Nordwand 2828 litriStruttura minimal tubolareChiusura a libretto (assenza del cappuccio)Porta corda esterno&nbsp;Doppio gancio porta picche e bacchetteCinghie laterali porta sciTasca laterale impermeabile con gancio internoStruttura schienale VFRAME removibileSpallacci elasticizzati dotati di porta materiali, rifrangenti e tasche a reteScomparto interno per pala e sonda o camel bagFascia lombare removibileChiusura elasticizzata al pettoPeso: 810 grammi[link-produttore link=""https://www.mammut.com/eu/en/products/2520-03831/trion-nordwand-28""]Modalità di testHo testato lo zaino Mammut Trion Nordwand 28 in tutte le mie principali attività nel corso di questo inverno. In particolare in ascensioni di misto dove ho scalato con lo zaino in spalla, per uscite di scialpinismo e infine a pieno carico per gli avvicinamenti alle cascate di ghiaccio.https://youtube.com/shorts/jtYfKENTk9gLa prova sul campo del Mammut Trion Nordwand 28Utilizzo e schienaleCome accennato in premessa e come suggerisce anche il nome, il Mammut Trion Nordwand 28 è a mio giudizio in primo luogo uno zaino da alpinismo. Il design minimalista con struttura tubolare lo si apprezza in particolare sul terreno tecnico e in fase di scalata. Il baricentro alto sulla schiena lo rende più adatto a muoversi liberamente in scalata, piuttosto che utilizzarlo a pieno carico in lunghi avvicinamenti.L’assetto alto dello zaino lo si apprezza anche in fase di discesa con gli sci (quasi non si avverte di indossarlo).Lo schienale è secondo me ben riuscito e sintetizza l’essenza di questo zaino, cioè la ricerca del compromesso tra leggerezza e stabilità. Io personalmente l’ho trovato comodo, soprattutto raffrontato a zaini con poca struttura. Il telaio metallico interno può essere rimosso, alleggerendo ulteriormente lo zaino a discapito della rigidità. Dettaglio dello schienale e del telaio removibileOccorre però tenere presente che non è uno zaino strutturato e progettato per scarrozzare peso esagerato. Proprio per questo motivo sono rimasto positivamente colpito dalla comodità dello schienale, oltretutto dotato di imbottitura che ne migliora il comfort.Chiusura e tascheLa chiusura del Mammut Trion Nordwand 28 avviene esclusivamente per arrotolamento. Lo zaino non è dotato di cappuccio. Personalmente ho avvertito negativamente l’assenza di quest’ultimo soprattutto perchè il Trion non possiede nemmeno tasche per accedere al corpo (ad esempio dallo schienale).Questo vuol dire ritrovarsi piuttosto frequentemente a dover svuotare lo zaino per recuperare qualcosa che si trova al centro o peggio ancora in fondo.Struttura tubolare e tasca internaIn realtà il Mammut Trion Nordwand 28 è dotato soltanto di due tasche: una interna, e una esterna sul fianco, ma quest’ultima adatta per pochi oggetti come chiavi, documenti o indumenti poco ingombranti, come ad esempio guanti.Questa tasca inoltre può risultare anche di difficile accesso, soprattutto se la si vuole riempire con lo zaino già a pieno carico, essendo ricavata all’interno della struttura tubolare.Questi elementi sono a mio parere quelli meno riusciti del Mammut Trion Nordwand 28.Personalmente credo che la scelta di Mammut sia stata privilegiare la comodità e la libertà di movimento, piuttosto che la funzionalità delle tasche. Per questo motivo considero questo prodotto qualcosa di specifico per l’alpinismo e meno efficiente ad esempio per trekking anche impegnativi.Spallacci del Mammut Trion NordwandUn paragrafo a sé va dedicato agli spallacci del Mammut Trion Nordwand 28, un altro punto di forza di questo prodotto. Costruiti per distribuire il carico su una superficie ampia, oltre a essere comodi sono anche traspiranti.Sono ben costruiti e si nota la loro derivazione dagli spallacci degli zaini da trail running. Le due tasche a retina permettono di portare comodamente un cellulare o del cibo, ad esempio. Sono inoltre dotati di asole portameriali e di rifrangenti.La chiusura elasticizzata migliora il comfort e permette una facile e rapida regolazione.AccessoriIl porta corda del Mammut Trion Nordwand 28 è composto da una semplice fibbia che attraversa tutto lo zaino dal corpo al vertice. Con lo zaino a pieno carico può risultare un po difficile da sistemare, ma una volta fatto la corda resta abbastanza stabile.Chiusura porta cordaIl porta piccozze è invece molto ben progettato con ben 3 sostegni. Il primo in alto in velcro inserito nella daisy chain portamateriali (e quindi dall’altezza regolabile), il secondo per incastrare le lame nel tessuto dello zaino e infine il terzo a fibbia per bloccare la testa della picca.Due asole aggiuntive nella parte bassa fungono anche da porta bacchette.Porta sci laterale e fibbie di compressioneIl porta sci laterale è composto da asola in tessuto e due fibbie regolabili, che possono fungere anche da lacci di compressione (o per bloccare la corda sui lati). Il Mammut Trion Nordwand 28, oltre alla classica asola maniglia nella parte alta, è dotato anche di un solido anello rinforzato per un appendere lo zaino in sosta.Materiali e impermeabilitàNon avendo trovato informazioni sul resistenza all’acqua della membrana, mi sono limitato a constatare la qualità della resistenza del tessuto alle abrasioni. Avendo usato il Mammut Trion Nordwand 28 con clima invernale secco (a parte qualche nevicata) non ho valutato a pieno l’impermeabilità della membrana, anche se probabilmente non garantisce una protezione totale.In ogni caso il tessuto utilizzato per il corpo dello zaino ha un buon spessore e garantisce buona resistenza all’usura.Consigliato perIl Mammut Trion Nordwand 28 è per me uno zaino minimal per alpinisti esigenti che sposano la filosofia del fast &amp; light e hanno bisogno di qualcosa di robusto, essenziale e leggero. Comodo e ben bilanciato sulla schiena, permette di muoversi liberamente quando si scala, ma non è uno zaino da carichi particolarmente pesanti. Lo spazio interno è limitato e l’assenza di tasche capienti e cappuccio non lo rendono funzionale per un uso approach o trekking.[prezzo-link link=""https://mountainreview.it/vai/mammut-trion-nordwand-28/""]"
25859,"Zamberlan Rondane Gtx Rr Boa Wl","PremessaZamberlan descrive il Rodane Gtx Rr Boa Wl come uno scarpone per la caccia. Si caratterizza per essere una calzatura calda, impermeabile, comoda e robusta.Di solito la caccia si pratica lontano dai sentieri battuti, in favore di luoghi più remoti. Per questo resiste alle abrasioni dei sassi ed alle insidie del sottobosco che possono ledere la tomaia.Tutti requisiti che faranno sicuramente gola anche agli escursionisti, trekkers e frequentatori della media montagna, specie se in condizioni invernali.Caratteristiche tecniche dei Zamberlan Rondane Gtx Rr Boa WlTomaia: tessuto in fibra sintetica ceramicataFodera: Gore-Tex Performance Comfort per utilizzo in climi freddiFascione: perimetrale, in gommaSottopiede Flex Da 4mm + PEIntersuola: zeppa In PU A Doppia Densità + Stabilizzatore TPUBattistrada: Zamberlan® Vibram® Star Trek IIRamponabili con ramponi classiciTaglie disponibili: 40-48 con mezze misurePeso: 815 Gr (taglia 42) mezzo paioTipo di forma: Zamberlan® WideAllacciatura: doppio sistema Boa Fit SystemPaese di produzione: Italia[link-produttore link=""https://www.zamberlan.com/product/28432174/rondane-gtx-rr-boa-wl-scarponi-zamberlan-caccia-black-orange""]Modalità di testHo testato i Rondane in occasione delle uscite effettuate nel periodo da ottobre 2023 a marzo 2024. Sono state uscite di stampo escursionistico in situazione di media montagna dove ho abbandonato spesso il sentiero in favore di alternative meno addomesticate.Li ho utilizzati dalla due giorni con pernottamento in bivacco con importante dislivello e sviluppo, passando per l’uscita “rilassata” da 800 metri di dislivello.Mi è capitato di inoltrarmi in un fitto sottobosco, di risalire piccole scarpate di terra ed “erba olina”, ma anche di camminare su grossi massi e pietraie.Quasi sempre ho trovato neve, da pochi centimetri fino a lunghe sezioni con 70 cm di fresca non battuta. Quando le condizioni lo richiedevano, ho calzato anche un paio di ramponcini.La prova sul campo degli Zamberlan Rondane Gtx Rr Boa WlPrime impressioniGli Zamberlan Rondane Gtx Rr Boa Wl colpiscono subito al primo sguardo. In particolare, il doppio sistema BOA e la colorazione degli inserti del gambetto, non lasciano indifferenti.Si vede subito che è uno scarpone di moderna concezione, creato con materiali e finiture di alta gamma, senza compromessi. Il peso è abbastanza alto per uno scarpone da escursionismo e trekking, ma in linea con quello delle calzature tecniche per uso invernale.Sicuramente non è un oggetto pensato per lo stile fast and light, con tutti i pro ed i contro annessi.Maneggiandolo ho percepito una grande robustezza costruttiva: è uno scarpone creato per durare.Questo si riflette anche nel costo complessivo, abbastanza elevato rispetto alla concorrenza. A mia opinione però, se si pensa agli anni di durata che possiamo augurare a questo prodotto, non risultano più così onerosi.StrutturaLa tomaia del Rondane Gtx Rr Boa Wl è in materiale sintetico ceramicato ad alta resistenza alle abrasioni.Un ampio bordone perimetrale assicura la protezione della tomaia dagli urti contro sassi o elementi del sottobosco, il luogo d’elezione per questo scarpone.Gli inserti su cui è montato il sistema BOA hanno una livrea molto particolare, che pensavo fosse un po’ troppo vistosa per la caccia. In realtà è molto simile al colore delle foglie cadute dagli alberi in autunno.All’intersuola troviamo uno stabilizzatore in TPU che conferisce una grande stabilità di camminata.L’ammortizzazione è notevole grazie all’intersuola in PU a doppia densità.Il battistrada è il Vibram Star Trek II, prodotto in esclusiva per Zamberlan ed utilizzato su diversi modelli in cui si richiede performance, affidabilità e durata.Permette ottime prestazioni in camminata su ogni terreno: sentiero, fango, neve, ghiaccio e perfino sull’infida erba olina. Ideale per utilizzo fuori dal sentiero battuto.L'impronta degli Zamberlan Rondane Gtx Rr Boa WlMi è capitato di camminare anche sopra a dei massi, girovagando per pietraia con lo scopo di riconnettermi al sentiero. Ho provato sempre una grande sensazione di grip e stabilità, di sicurezza nel passo, apprezzabilissima in questi contesti.Comfort e regolazioni degli Zamberlan Rondane Gtx Rr Boa WlLe regolazioni dei volumi si effettuano mediante il doppio sistema BOA: con una rotella si gestisce il volume della caviglia, mentre con l’altra quello del piede.Ho avuto qualche difficoltà iniziale a prenderci la mano, ma già alla seconda uscita riuscivo sempre ad ottenere l’effetto desiderato: una presa salda alla caviglia e confortevole al piede.Un altro vantaggio del Boa è la regolazione molto rapida e precisa, nonché la possibilità di slacciare la scarpa con un semplice “click” per poter aumentare la circolazione sanguigna. Infine, la regolazione è possibile anche utilizzando i guanti, un bel vantaggio quando fa molto freddo.https://youtube.com/shorts/l5drQIhe8Vs?feature=shareChiusura e apertura con il sistema BoaSono scarponi fatti per essere portati a lungo ed in ogni situazione. Dopo appena un utilizzo ho iniziato a percepire la pedula come molto comoda. Inoltre, ho avuto la sensazione che il confort migliorasse ad ogni escursione.Il sistema Boa è sicuramente più frangibile delle classiche stringhe, ma è garantito a vita: se per qualche ragione si danneggiasse, verrà fornito un kit di riparazione gratuito.In fase di camminataHo apprezzato molto l’ammortizzazione che non fa pesare anche le escursioni interminabili, con notevole sviluppo.Il sostegno garantito dallo stabilizzatore in TPU, in sinergia con il sottopiede, rende ogni passo stabile e sicuro. Il supporto alla caviglia è notevole ma non opprimente.Mi è piaciuto tantissimo come la forma del battistrada faciliti la naturale rullata del piede, così da assecondarne il movimento senza stressarlo, come fanno di solito gli scarponi più rigidi.Tanto sviluppo, tanto dislivello, freddo notevole ed ambiente umido: il Zamberlan Rondane Gtx Rr Boa Wl ti chiede di essere portato proprio in situazioni così.In sintesi, l’impressione che mi ha fatto il Rondane in camminata è eccellente. Lo ritengo fluido ma stabile, ben ammortizzato ma non dispersivo. Termicità degli Zamberlan Rondane Gtx Rr Boa WlHo trovato questa calzatura molto calda, più della media degli scarponi da trekking.Me ne sono accorto immergendo il piede in un freddo torrente: quella sensazione “strisciante” di freddo che penetra la tomaia non la si avverte, anzi, è difficile accorgersi di essere entrati in acqua.Ho provato a comparare la termicità del Zamberlan Rondane Gtx Rr Boa Wl con quella di un popolare scarpone da alpinismo estivo: la sensazione di freddo nello scarpone da alpinismo arrivava dopo circa 30 secondi, mentre con il Rondane non arrivava affatto. Anche con temperature intorno ai -5°C e una cinquantina di cm di neve al suolo, chi indossava scarponi da escursionismo in pelle naturale aveva un problema reale di freddo. Dentro ai Rondane invece i miei piedi stavano perfettamente al caldo.Sarei potuto rimanere fermo per mezz’ora in quella situazione. L'elevata termicità degli Zamberlan Rondane Gtx Rr Boa Wl.Traspirabilità e impermeabilitàL’impermeabilità del Zamberlan Rondane Gtx Rr Boa Wl è totale: si potrebbe passare la giornata acquattati in uno acquitrino, o immersi completamente nella neve e non passerebbe neanche una goccia.Mi è capitato infatti, durante un’escursione, di non poter vedere lo scarpone per diverse ore in quanto si procedeva in circa 60 cm di neve farinosa, senza riscontrare problemi di sorta.Come sempre quando si parla di membrane impermeabili, è normale che rimanga un po’ di umidità al piede dopo molte ore di utilizzo. Bisogna però considerare che ho testato questo prodotto d’inverno.Nella bella stagione uno scarpone così potrebbe risultare troppo caldo e far sudare molto il piede. Pertanto ritengo che l’unico neo di questo prodotto, anche se dovuto ad una precisa scelta tecnica, è di non essere una calzatura utilizzabile tutto l’anno, perché troppo calda per il periodo estivo. Calzata degli Zamberlan Rondane Gtx Rr Boa WlLa calzata dello Zamberlan Rondane Gtx Rr Boa Wl è abbondante, ideale per un piede di pianta larga.Consultando il sito alla sezione dedicata e conoscendo la lunghezza in cm del nostro piede, Zamberlan consiglierà la taglia più opportuna. Solitamente questa casa produttrice veste abbastanza particolare: da mezzo ad un numero in meno dell’abituale.Consigliati perConsiglio lo Zamberlan Rondane Rondane Gtx Rr Boa Wl a tutti coloro che intendono frequentare l’outdoor in condizioni fredde, soprattutto in scenari di media montagna. Ideato per la caccia, è perfetto anche per i trekking e l’escursionismo invernale.Per l’elevata termicità lo consiglio vivamente anche per le ciaspolate. Viste le sue caratteristiche, ritengo sia molto interessante anche per utilizzatori un po’ particolari, che non avranno un forte impatto aerobico e non svilupperanno quindi molto calore. Mi riferisco ai fotografi naturalisti, ai cacciatori e a tutti coloro che lavorano in ambienti boschivi.In ogni caso, è uno scarpone pensato per “fare sul serio”, con un prezzo importante anche se, a mio avviso, giustificato. Pertanto, non lo raccomanderei per utilizzi occasionali.Prezzo: 449,00 €"
25885,"Plum Karibou 12","Il Plum Karibou 12 è un attacchino da freeride/freetouring con una buona corsa elastica sul puntale oltre a quella sulla talloniera. Prodotto 100% made in France, con scelta di materiali di buona qualità (alluminio 7075, acciaio temprato, poliossimetilene).Caratteristiche tecniche del Plum Karibou 12Corsa elastica frontale: 8 mmCorsa elastica sulla talloniera: 4mmDIN: da 5.5 a 12Materiali: alluminio, acciaio, plasticaMade in FrancePeso: 455 g al singolo attacco (punta + talloniera)[link-produttore link=""https://www.fixation-plum.com/en/j-envoie-le-pate/10047-karibou-12.html""]Modalità di testIl test è stato fatto in pista e fuoripista, sia con l’utilizzo degli impianti sciistici, che in modalità sci-alpinismo. Gli attacchi sono stati montati su un paio di sci Black Crows Navis Freebird e utilizzati con gli scarponi Tecnica Zero G Tour Pro. Ho sciato su diversi tipi di neve: farinosa, crosta portante, ventata, e battuta (in pista).La prova sul campo del campo dei Plum Karibou 12La costruzione dei Plum Karibou 12 è molto solida. E’ la prima cosa che si nota: non molta plastica, particolari ben curati. Questo ovviamente va a discapito del peso: non sono attacchi molto pesanti, ma nel segmento di mercato in cui si inseriscono, al momento ci sono alternative valide che pesano molto meno.Modalità salitaIl puntale a pin necessita di una lieve pressione per fare in modo che i pin si chiudano sugli inserti dello scarpone. Manca però un qualche sistema che indichi facilmente dove poggiare lo scarpone, motivo per cui si rischia di dover tentare più volte di farlo. Questo tra l'altro fa sì che la plastica dello scarpone intorno ai buchi venga graffiata dai pin stessi.Lo scarpone con i pin chiusi&nbsp;La leva alzata per bloccare il puntale in modalità walkPer avere la talloniera in modalità walk bisogna spingere bene verso il basso la placchetta di plastica che fa alzare gli skistopper e ruotare la talloniera stessa. Avendo settato i DIN molto alti ho trovato molto dura e macchinosa questa procedura, in primis perchè gli skistopper non vengono alzati molto facilmente (bisogna fare molta pressione) e la rotazione della talloniera richiede anch’essa molta forza.Tra l’altro, se fa molto freddo, questo sistema non sempre funziona, e pur ruotando la talloniera, gli skistopper non restano alzati.La talloniera in modalità walkSono presenti poi due placchette che possono essere alzate tramite il bastoncino da sci per avere due diverse altezze di alzatacco, 59 mm e 84 mm.L’alzatacco da 59 mm&nbsp;L’alzatacco da 84 mmModalità discesaPer aprire il puntale si può usare il bastoncino da sci in modo da sbloccare la leva frontale. In questo Plum ha trovato un modo per usare meno materiale per la leva frontale, che ha una specie di solco fatto apposta per incastrare la punta di un bastoncino da sci.&nbsp;La leva frontale del puntale Per avere la talloniera in modalità discesa, e sbloccare gli skistopper, va ruotata la talloniera. Operazione molto semplice che necessita di pochissima forza.Lo scarpone, una volta spinto con forza il tallone in modo da avere i pin ben saldi sugli inserti, risulta non molto rialzato rispetto allo sci, cosa che aiuta nella trasmissione in fase di discesa.La talloniera in modalità discesaHo provato i Plum Karibou 12 spingendo molto sia fuoripista che in pista. In pista, provando diversi archi, anche ad alte velocità, ho avuto la sensazione che non fossero attacchini (va detto che i DIN erano a 10/11) e che potessi contare sul fatto che rimanessero agganciati anche con una grande pressione. Anche fuoripista, soprattutto facendo freeride, ho avuto la sensazione di un attacco davvero solido, su cui potessi contare.La corsa elastica frontale risponde benissimo a salti e curve molto spinte, cioè in tutti quei casi in cui vi è un’elevata compressione. Non sono un freestyler, ma mi è capitato di fare dei piccoli salti e l’attacco non si è mai aperto; nè ho mai avuto la sensazione che non assorbisse a dovere gli impatti.Ho provato ad utilizzare il Karibou 12 come se fosse un vero attacco ibrido da freeride (per capirci, attacchi come il Salomon Shift on il Trab TR2, che ho avuto il piacere di utilizzare negli anni) e ho avuto la netta sensazione che potesse supportarmi in qualsiasi curva io facessi, su ogni tipo di pendenza. Li ho testati anche sul ripido, sia con neve farinosa, che su neve dura, e non ho sentito il bisogno di bloccare il puntale. Ho fatto le mie curve anche là, e l’attacco ha fatto il suo dovere, senza sganciare mai.Ho provato anche a sciare con i DIN a 6, e il Karibou 12 si è aperto immediatamente alla prima curva in neve fresca, cosa più che giusta visto il mio peso (poco più di 70 kg) e la forza con cui avevo impostato la curva.Consigliato perSciatori che amano spingere in discesa e non hanno problemi a portare un pò più di peso in salita. La versione che arriva a 12 DIN è consigliata per sciatori che pesino più o meno dai 70 Kg in su, o che comunque abbiano una sciata un po’ aggressiva. Per sciatori più leggeri c’è il Karibou 7, con i DIN da 3.5 a 7.Prezzo: € 519"
25922,"Altra Mont Blanc","PremessaLa Mont Blanc di Altra è una scarpa da mountain running ad alte prestazioni, adatta per runner di peso medio, con un focus particolare sulle distanze medio-lunghe e terreni dalla conformazione rocciosa, rendendo quindi al meglio sul “duro”.I tratti distintivi di questa scarpa sono la leggerezza e la reattività. L’utilizzatore ideale è il runner che cerca una calzatura dall’elevata protezione e dalla facilità di corsa.Caratteristiche tecniche delle Altra Mont BlancPeso: 280 gIntersuola: Altra EGO™ MAXSuola: Vibram™ LiteBaseAmmortizzazione: altaAltezza dello stack: 30 mmDrop: 0 mmTomaia: ultraleggera, super traspirantePaese Produttore: Cina[link-produttore link=""https://www.altrarunning.eu/it/mont-blanc-uomo-1-7150.html""]L’Altra Mont Blanc è una scarpa da trail running dotata di elevata reattività grazie all’intersuola in schiuma EGOMAX.La tecnologia FootshapeTM Toebox garantisce un ampio spazio nella zona dell’avampiede. Questo permette alle dita di distendersi e adattarsi al terreno determinando grande comfort e stabilità.Modalità di testHo testato la Mont Blanc di Altra ad inizio 2024, correndo circa 120 km con 4500 metri di dislivello positivo nelle zone della Val di Non e di Riva del Garda.Le ho testate su diversi terreni come strade forestali, single track tecnici, tratti rocciosi e anche qualche km su terreno innevato.La prova sul campo delle Altra Mont BlancIl primo impattoAccattivante dal punto di vista estetico grazie alla colorazione blu con il brand impresso in arancione sul lato esterno.La prima impressione delle Altra Mont Blanc è quella di una scarpa molto leggera. La tomaia appare traspirante e resistente. La sensazione è che Altra abbia deciso, con questa calzatura, di ridurre il materiale sulla linguetta e sul contrafforte tallonare per guadagnare più grammi possibili.Nello stack invece non è stato risparmiato materiale che, con i suoi 30 mm, appare come una componente importante di questo modello.Sulla bilancia il peso è di 276g nella misura 44, leggermente inferiore rispetto a quanto dichiarato sul sito per la stessa taglia (280g).Comfort e fit delle Altra Mont BlancLa prima sensazione che ho percepito appena indossata l’Altra Mont Blanc è stato l’abbondante spazio nella zona dell’avampiede, uno dei tratti distintivi della tecnologia costruttiva del Brand. Questa caratteristica determina un maggior lavoro delle articolazioni del piede in fase di appoggio.Inoltre, ha il vantaggio di non dare fastidio anche dopo corse di molte ore, quando le dita del piede tendono a gonfiarsi.Il mesopiede risulta ben avvolto e stabilizzato senza mai avere sensazione di costrizione.La struttura del tallone è ridotta ai minimi termini e purtroppo non avvolge in maniera completa il tendine d’Achille, forse una scelta del brand per ridurre il peso il più possibile. Tuttavia, per questa ragione, può capitare che qualche sasso riesca ad entrare nella scarpa durante la corsa.Sempre a livello del tallone è presente un inserto trasversale rigido per massimizzare la stabilità. Questo mi ha provocato una vescica dovuta allo sfregamento durante la salita al primo utilizzo. Per ovviare a questo problema negli usi successivi ho stretto i lacci in maniera più decisa.L'inserto trasversale rigido presente nel tallone.La linguetta è sottile, di materiale morbido ed elastico. Aderisce bene al dorso del piede senza patire spostamenti durante la corsa, impedendo l’entrata di detriti nella parte anteriore della scarpa durante i trail.AllacciaturaL’allacciatura classica con doppio occhiello consente una buona chiusura, facilmente personalizzabile.Inoltre, mantiene il piede in posizione anche durante le discese veloci e tecniche. I lacci esercitano un buon attrito sugli occhielli e non si sono mai allentati durante le corse, anche le più lunghe.L'allacciatura delle Altra Mont Blanc.Protezione e traspirabilità delle Altra Mont BlancLa tomaia in mesh è traspirante e leggera consentendo quindi una rapida evaporazione del sudore e dell'acqua verso l’esterno.Durante le uscite non ho mai avvertito i piedi bagnati per la sudorazione e sono sempre risultati asciutti a fine allenamento. Anche nei tratti corsi su neve, dove i piedi si sono bagnati, a fine allenamento ho notato che la traspirazione è rimasta a livelli elevati.Durante i vari chilometri percorsi sono rimasto piacevolmente sorpreso dalla mancanza di segni di usura nonostante i molteplici utilizzi su vari terreni.L’intersuola morbida di 30 mm garantisce una grande protezione contro le asperità del terreno, ideale per le lunghe distanze.Il puntale in gomma fornisce una buona protezione dagli urti accidentali contro rocce o radici.Suola e gripLa suola Litebase, sviluppata da Vibram, presenta tasselli di dimensioni non elevate disposti nelle zone di appoggio del piede. Durante l’utilizzo l’Altra Mont Blanc ha sempre dato sensazione di sicurezza nell’appoggio del piede su tutti i terreni testati, sia sulle pietraie con materiale di diverse dimensioni che nel sottobosco anche se coperto da fogliame.La suola Vibram LiteBase delle Altra Mont Blanc.L’aderenza è risultata di alto livello e questo mi ha dato controllo e fiducia sia nei tratti in salita che in discesa.Non ho ancora avuto occasione di testarle su terreni fangosi dove, visto il ridotto spessore dei tasselli, la tenuta potrebbe tuttavia risentirne. Non appena svolgerò questo test aggiornerò la recensione.Anche per quanto riguarda la suola non ho riscontrato segni di usura precoce, nonostante i molti tratti rocciosi e sconnessi percorsi.L'intersuolaLa calzata avvolgente sul mesopiede e spaziosa sull’avampiede consente di avere un appoggio sempre stabile e sicuro, anche grazie alla protezione data dall’intersuola e dall'ottima tenuta anche in discesa.L’intersuola, inoltre, lavora molto bene in termini di reattività e ritorno di energia (pur non avendo un rock plate) sia a ritmi sostenuti che blandi. Anche a fine trail, quando la stanchezza si fa sentire, in fase di spinta si percepisce l’aiuto della scarpa.Calzata delle Altra Mont BlancGeneralmente acquisto le scarpe di circa 0,5 cm più lunghe rispetto alla taglia “mondopoint” del mio piede.In questo caso corrisponde ad un 44 di Altra, il quale mi calza perfettamente. Consiglio pertanto l’acquisto del proprio numero usuale, previa ovviamente una prova fisica presso un rivenditore.Consigliate perConsiglio le Altra Mont Blanc a runner evoluti alla ricerca di prestazioni elevate su distanze medio-lunghe, preferibilmente di peso medio per sfruttare al meglio la reattività data dall’intersuola.Ritengo possa essere una valida alternativa anche per atleti che corrono a ritmi non sostenuti e che cercano una scarpa dal comfort e dalla protezione elevati che magari intendono avvicinarsi al mondo della corsa naturale.Si tratta di una scarpa che, pur mantenendo una buona protezione ed un’ottima reattività, induce il runner ad eseguire un movimento più naturale durante la corsa senza dover acquistare scarpe minimaliste.Inoltre, l’intersuola con uno stack di 30mm, garantisce una protezione più che adeguata anche per le lunghe distanze. Non ha nulla da invidiare a calzature più ammortizzate o con drop più elevati.Non consiglierei questa calzatura ad atleti che preferiscono avere un supporto sostenuto nella zona del tallone.[prezzo-link link=""https://mountainreview.it/vai/altra-mont-blanc/""]"
26035,"Zamberlan El Cap RR","La scarpa Zamberlan El Cap RR va a completare l’offerta della storica casa vicentina nel campo delle scarpe basse. Infatti è stata pensata appositamente per ferrata, climbing ed approach, con l’introduzione della nuova forma anatomica Zamberlan® Via Ferrata Fit e la nuova suola Vibram® Ferrata.Caratteristiche tecniche della Zamberlan El Cap RRSuola: Vibram® Ferrata, mescola MegaGrip, climbing zone nella parte anterioreRisuolabileTomaia: pelle scamosciata di spessore 1.6-1.8mm con trattamento Hydrobloc®Fodera: MeshIntersuola: Dual density EVAPlantare: nylon 2.0 mmForma: Zamberlan® Via Ferrata FitFascia protettiva su tutta la scarpaPeso: 850 gr al paio n° 42 verificato (dichiarato 900 gr)Paese produttore: Italia[link-produttore link=""https://www.zamberlanusa.com/product/31524796/227-el-cap-rr-men-s-approach-hiking-shoes-grey-red""]Modalità di testHo utilizzato le Zamberlan El Cap RR per 30 giorni circa. Ho effettuato avvicinamenti in falesia e media montagna per andare ad arrampicare, 2 vie ferrate (la ferrata delle Peredrette, Donnas, Valle d’Aosta, e la ferrata Guido Rossa alla Rocca Bianca a Caprie, valle di Susa), qualche monotiro in falesia fino al 6a ed una facile via in montagna. Inoltre, ho fatto un paio di escursioni con dislivello di circa 1000 metri.La prova sul campo delle Zamberlan El Cap RRCome si presentanoLa caratteristica principale della Zamberlan El Cap RR è la sua altezza, denominata “mid-cut”, che la rende lievemente più alta rispetto alle scarpe basse ma comunque più bassa rispetto alle mid. Ciò si traduce in una maggiore protezione sulla caviglia, senza compromettere la mobilità.&nbsp;La forma della El Cap RR è simmetrica ed affusolata, con un sistema di allacciatura tradizionale a stringhe che si estende sino alla punta.La suola, la nuova Vibram Ferrata realizzata in mescola Vibram MegaGrip, presenta grossi tasselli triangolari contrapposti, oltre ad un'ampia climbing zone; molto bella!La nuova suola Vibram FerrataLa punta della El Cap RR è rotonda, con una lieve asimmetria verso l'alluce. Il suo accoppiamento alla suola è tale da sembrare praticamente una scarpa da arrampicata; la suola infatti è incollata direttamente alla punta creando una unica soluzione con la punta stessa.La Zamberlan El Cap RR è protetta da due ampie fasce che si snodano da metà scarpa; la prima protegge a 180° la punta, ed è costituita da gomma robusta ed aderente; la seconda protegge a 180° il tallone, ed è costituita da una gomma più rigida e ruvida e meno aderente.&nbsp;All’interno della El Cap RR si apprezza la qualità delle cuciture e dei particolari. La linguetta è realizzata in pelle, con un inserto di materiale morbido e traspirante nella sua parte inferiore. Ben sagomato il plantare interno realizzato in nylon da 2 mm.L’interno della scarpaLa Zamberlan El Cap RR ha un'estetica sobria ed interessante, con in evidenza il logo di Zamberlan sul tallone; tuttavia manca un riferimento esterno al modello.La parte posteriore delle El Cap RR con l’ampia e robusta asolaNel complesso si tratta di una scarpa tradizionale, molto robusta e per questo un po’ pesante, assemblata in maniera perfetta; è inoltre risuolabile, dettaglio importante.Comfort e stabilitàLa calzata della El Cap RR è facile, grazie anche alla comoda asola posteriore. Avrei preferito stringhe un po’ più spesse e ruvide per una loro migliore manovrabilità.&nbsp;Le asole della El Cap RR sono realizzate direttamente in tomaia, ad esclusione delle ultime 3, in metallo. Questa intelligente soluzione permette alle stringhe di scorrere più lentamente in quelle in tomaia, e più velocemente in quelle metalliche, a tutto vantaggio della precisione nella regolazione dei volumi e della velocità nella calzata.&nbsp;La El Cap RR, una volta indossata, restituisce subito una sensazione austera: robustezza, solidità ed alpinismo!La rullata della El Cap RR è buona. Emerge più l’anima da ferrata e arrampicata classica che l’anima da camminata, grazie ad un generale sbilanciamento verso la rigidità di suola ed intersuola. La tomaia in pelle avvolge bene il piede senza lasciare vuoti, anche se l‘importante spessore della stessa non regala immediatamente sensazione di grande comfort ed è necessario un periodo di rodaggio per “smollarla” un poco. La lunghezza della linguetta è tale da risultare nella sua parte finale in linea con il collare della caviglia; forse per un maggiore comfort l’avrei preferita più lunga, oppure di materiale completamente sintetico per evitare conflitti tra collo della caviglia e parte finale della linguetta stessa.  L’ampia fascia protettiva mi ha molto convinto nei suoi effetti benefici sia durante l’arrampicata, sia negli avvicinamenti.&nbsp;Nell’utilizzo approach mi è piaciuta soprattutto la precisione e stabilità anche con zaini pesanti, mentre la sensibilità mi è sembrata meno in evidenza.Nel complesso la El Cap RR non è una di quelle scarpe con cui fare molti chilometri di strada e lunghe passeggiate, ma un attrezzo tecnico per ferrate o lunghe vie in montagna con avvicinamento.Avvicinamento a pieno caricoTraspirabilità e impermeabilitàLa Zamberlan El Cap RR non possiede la membrana in Gore Tex ma un trattamento specifico Hydrobloc per rendere il pellame meno sensibile all’acqua. Ho apprezzato molto questa soluzione vista la destinazione d’uso della scarpa, ferrata e arrampicata, a tutto vantaggio della traspirabilità e del benessere generale del piede. Traspirabilità che ho trovato ottima, con i piedi sempre in comfort zone.Ad ogni modo, ho notato con piacere che la qualità del pellame ed il trattamento Hydrobloc della El Cap RR determinano una impermeabilità e termicità molto più che sufficiente per il suo campo di utilizzo.TrazioneLa suola della El Cap RR garantisce una trazione impeccabile in tutte le condizioni, dal fango alle pietre viscide, ma la sua miglior prestazione è sulla roccia.Grande efficacia della El Cap RR in appoggioLa climbing zone completamente liscia e l'accoppiamento punta-suola, identico a quella delle scarpette da arrampicata, consentono alla El Cap RR di eccellere su ferrata dove è perfetta, e sulle lunghe vie classiche e non difficili di roccia dove mettere la punta sugli appoggi risulta facile e senza affaticamento ai polpacci, ed è possibile anche “spalmare” senza troppi patemi.Calzata delle Zamberlan El Cap RRHo testato le Zamberlan El Cap RR con la mia taglia abituale, il 42, e non ho avuto problemi. Avendo la scarpa una forma tradizionale, il mio piede “greco” non ha avuto nessun problema ad adattarsi velocemente alla struttura della scarpa.Il volume interno non è particolarmente ampio, ma io che ho pianta del piede larga sono sempre riuscito a regolare i volumi a mio gradimento.Consigliata perConsiglio le Zamberlan El Cap RR a coloro che vogliono una scarpa da ferrata e per arrampicare in montagna su vie classiche, una scarpa in grado di dare supporto e precisione e che aiuta anche negli avvicinamenti a pieno carico e su terreno tecnico. E’ una scarpa pensata con l'obiettivo di avere ai piedi un attrezzo tecnico, molto robusto e senza fronzoli. La tecnicità e la rigidità della scarpa non la rendono consigliabile per escursionismo o per itinerari con avvicinamenti molto lunghi.Prezzo: € 260[prezzo-link]"
26118,"Ternua Cyclone W","La Cyclone W è una giacca dell'azienda basca Ternua totalmente impermeabile, elastica e traspirante. Con un ingombro e un peso ridicoli è perfetta per correre sotto la pioggia, grazie alla sua costruzione in membrana Shelltec Active Flex. Il trattamento idrorepellente PFC free e l'utilizzo di materiali reciclati la rendono totalmente in linea con l'etica sostenibile dell'azienda.Caratteristiche tecniche della Ternua Cyclone WMembrana 2.5 Shelltec Active Flex (20.000 mm colonne d'acqua)Tessuto bi-elasticoPeso: 170 g100% PolyamidePFC freeCertificazione Bluesign®[link-produttore link=""https://www.ternua.com/com/cyclone-jkt-w-jacket.html#product_info_section_tejidos-tecnicos""]Modalità di testHo testato la giacca Ternua Cyclone W nelle uscite di trail running di inizio stagione, in montagna dai 1200 metri di quota ai 2500. Il clima che ho incontrato è stato vario, complice la stagione: dalle giornate solive ma con molto vento, a quelle più fredde e nuvolose. Non ho mai corso sotto pioggia abbondante ma solo sotto una debole precipitazione di pioggia mista a neve. Per testarla sotto i temporali estivi mi toccherà aspettare ancora un po'.https://youtube.com/shorts/kQLwFjtQ81U?feature=shareReel / il test in sintesiLa prova sul campo della Ternua Cyclone WPeso e ingombroLa prima cosa che impressiona di questa giacca è senza dubbio la leggerezza (170 g) e l'ingombro minimo per essere un guscio impermeabile con membrana a 2.5 strati. Quindi, la prima e rimarcabile qualità è proprio il suo essere praticamente tascabile. La Ternua Cyclone si compatta in una tasca interna e diventa grande come un palmo di mano. Una volta richiusa la giacca ha anche una piccola asola per essere appesa.Tasca interna in cui si compatta la giaccaComodissima se si corre con un marsupio o con uno zaino a basso litraggio. Perfetta anche da portare con sè in situazioni di meteo incerto in montagna (in bici o a piedi) e per tutte quelle situazioni, tipo gare di trail, in cui si è obbligati ad avere un guscio anche se è bel tempo.Grandezza giacca richiusa nella sua tasca. La boraccia è da 0.5 L.Impermeabilità e traspirabilitàCon un tessuto così fino e leggero sembra quasi impossibile avere a che fare con un vero e proprio guscio: l'impressione è quella di indossare un anti-vento. Tuttavia, la giacca è altamente impermeabile. L'acqua scorre molto bene in superfice. L'unico appunto che mi sento di fare è che essendo così protettiva, se si è molto sudati sotto, si ha l'impressione di essere bagnati comunque. La traspirabilità infatti non mi è sembrata altissima, ma si sa, quando si alza l'impermabilità si perde sempre un po' in ""uscita"". Non sono presenti aperture per la ventilazione ascellare.Il tessuto una volta bagnato ci mette un po' ad asciugarsi, anche se l'acqua non permea assolutamente sotto la giacca.FeelingA me personalmente non è piaciuta molto la sensazione del tessuto interno sulla pelle: mentre se esternamente appare molto morbido ed elastico, internamente è piuttosto plasticoso. Questa sensazione si ha ancora di più se si indossano magliette molto leggere o canottiere e quindi la giacca è a diretto contatto con la pelle.Dettaglio interno tessutoDettagliLa giacca ha una zip frontale totalmente impermabile che va a coprire bene anche il collo. Lo scorrimento della zip non è molto fluido.Zip frontale totalmente chiusaI polsini sono elastici e il taglio della manica è leggermente svasato. I polsini sono un po' scomodi quando si indossa l'orologio. Il cappuccio ha un bel taglio avvolgente.Dettaglio polsiniL'unica tasca della giacca è sul petto ed è molto capiente. Un cellulare di ultima generazione può entrarci abbondantemente.L'unica regolazione è possibile tramite un elastico sul bordo della giacca, qualora si volesse stringere a ""sacchetto"".Vestibilità Ternua Cyclone WIo sono alta 156 cm ed ho indossato la taglia S. La misura della giacca per quanto riguarda la lunghezza, le maniche e le spalle l'ho trovata perfetta. Tuttavia il fit è un po' stretto e se si vuole indossare un midlayer sotto ci si ritroverebbe un po' ""infagottati"". Il taglio è svasato, decisamente femminile.Consigliata perConsiglio la giacca Ternua Cyclone W a ragazze che cercano un guscio leggero da portarsi dietro in ogni avventura o gara di trail running. Può essere utilizzato anche in altre attività quali il trekking o la bici ma personalmente, anche se l'azienda ne promuove la versatilità, non la vedo bene in attività in quota o su neve dove tra primo strato e guscio si indossa sempre uno strato intermedio. Tuttavia, se si fa scialpinismo light, potrebbe funzionare anche in questo campo visto l'alto impatto dell'attività e la necessità di abbigliamento extra leggero.Prezzo: € 200[prezzo-link]"
26139,"Mammut Lithium 30","PremessaIl Mammut Lithium 30 fa parte della famiglia degli zaini di Mammut per escursioni e trekking caratterizzata da un peso molto ridotto ed una grande poliedricità.Questo modello viene infatti prodotto in una vasta gamma di litraggi (dal 15L al 50L) in versione sia maschile che femminile.Sono articoli prodotti mantenendo una grande attenzione all’ambiente grazie ad un’importante percentuale di materiale riciclato utilizzata per la realizzazione.Caratteristiche tecniche del Mammut Lithium 30Peso: 930 gRealizzato con oltre l'89% di materiali riciclatiSchienale in schiuma EVA 3D con canali d'aerazioneImbottitura spalle in EVA superleggera e altamente traspiranteTelaio a U in alluminioPorta bastonciniPatta con tasche esterne ed interne con porta chiaviTasca frontale elasticizzataCompatibile con il sistema di idratazione2 tasche laterali in meshTasca pieghevole per cellulare sulla cinturaCintura removibile e imbottitaCinghie di compressione lateraliCopertura antipioggiaPaese produttore: Vietnam[link-produttore link=""https://www.mammut.com/eu/en/products/2530-03152-0001/lithium-30""]Modalità di testHo utilizzato il Mammut Lithium 30 da ottobre 2023 ad aprile 2024. Ho avuto modo di sperimentare situazioni molto differenti tra loro: dall’escursionismo all’arrampicata multipitch, passando per l’alpinismo.Mi è capitato di trasportare tutto il materiale per trascorrere la notte in bivacco, così come lo stretto necessario per l’esigenza di giornata. Ho incontrato sia giornate abbastanza calde sia parecchio fredde. L’ho testato anche in condizioni di pioggia e di neve.La prova sul campo del Mammut Lithium 30Prime impressioniIl Litio è il più leggero dei metalli. Penso che questo incipit descriva l’obiettivo che la casa produttrice svizzera si prefigge con questo prodotto.Leggerezza e robustezza, per creare uno zaino che possa accontentare qualsiasi tipo di escursionista e trekker, strizzando l’occhio ad un pubblico che possa esulare dai soli camminatori.La prima cosa che mi ha colpito del Mammut Lithium 30 è, appunto, la leggerezza: 930 grammi complessivi dichiarati. Effettivamente, una volta indossato, praticamente non lo si sente.È sicuramente un prodotto improntato sullo stile fast and light, cosa che, sugli zaini da escursionismo, personalmente apprezzo molto.Mi ha colpito molto l’aver trovato alcuni particolari, come la cintura removibile, l’abbozzo di porta piccozze presente posteriormente e lo schienale a contatto, che di solito si trovano sugli zaini per alpinismo.Forse un tentativo di “ibridare” le due specie, creandone una terza con le migliori qualità di entrambe.L'organizzazione degli spazi nel Mammut Lithium 30Il vano principale è costituito da un unico spazio molto ampio, un po’ più stretto al fondo e più largo in cima.All'interno troviamo solo il telaio in alluminio, d’ispirazione alpinistica, e una tasca elasticizzata per contenere la sacca d’idratazione.Il vano principale del Mammut Lithium 30.Il telaio in alluminio.“Less is more” certe volte, e questo è uno di quei casi: trovo che tante “taschine” possano confondere in merito a dove sia stato riposto il proprio equipaggiamento.L’accesso al vano principale avviene dall’alto, mediante una classica apertura circolare. Mi piace: è uno schema costruttivo classico sempre efficace, anche se a volte ho sentito la mancanza di un accesso secondario. Il sistema di chiusura dello zaino Mammut Lithium 30.Molto bello invece il sistema di chiusura, realizzato con un cursore dotato di gancio ed un’asoletta che ne permette un utilizzo rapido ed efficace.Lo si può utilizzare anche per tenere pronto all’uso un capo d’abbigliamento extra. Sulla parte frontale c’è una tasca secondaria. Si fonde direttamente con le cinghie di compressione superiori, che fungono da sistema di chiusura della tasca stessa.Lateralmente è costituita da elementi in mesh, super leggeri ed elasticizzati che permettono una grande capienza, nonché una buona traspirabilità.Inoltre, nella parte esterna di quest’ultima, è stato ricavato un terzo scomparto dotato di cerniera, anch’esso ampio ma piuttosto sottile. Ideale per oggetti come le mappe.In buona sintesi, penso che gli spazi principali dello zaino siano stati ben gestiti. Non ho mai lamentato la mancanza di spazio benché abitualmente giri con zaini più grandi.Anche nelle uscite di più giorni, si è sempre dimostrato capace di portare tutto il necessario.Funzionalità e accessori del Mammut Lithium 30Il Mammut Lithium 30 è dotato di due tasche laterali in mesh e asole elasticizzate per appendere i bastoncini.Il telo anti-pioggia è celato in una tasca dedicata che si trova nella parte inferiore dello zaino. Si estrae e si monta molto velocemente.telo antipioggia incorporatoAssieme al trattamento idrorepellente a lunga durata privo di PFC dello zaino, svolge molto bene il suo lavoro, mantenendo asciutto il carico.Il colore arancione fluo del telo anti pioggia è ben visibile in caso di emergenza.La patella è fissata al corpo dello zaino, non permettendo quindi l’espansione del litraggio. È dotata di una tasca esterna ed una interna, entrambe con cerniera.Ritengo perfetta quella interna: c’e abbastanza spazio per riporre oggetti vari oltre al gancio per appendere le chiavi, sempre apprezzabile in uno zaino.La tasca interna della patella del Mammut Lithium 30.Quella esterna invece ha l’imbocco un po’ stretto, un po’ scomoda nell’utilizzo. Più volte mi sono trovato a voler sfilare un qualche oggetto, ed ho un po’ faticato.La chiusura dello zaino avviene mediante una singola clip in plastica che corre centralmente lungo la parte posteriore dello zaino. Molto carina e leggera, efficace senza appesantire.Per aumentare la capacità di carico complessiva, sulla cintura ventrale si trovano due tasche, di cui una molto particolare. Dotata di cerniera, ha all’interno una tasca estroflettibile ideale per ospitare uno smartphone.È un’ottima idea, ma penso si potesse realizzare meglio. Mi è capitato di posare lo zaino sul terreno senza pensarci e si è rotto il vetro della fotocamera.Forse un utilizzo un po’ grossolano da parte mia, tuttavia avrei preferito una maggior imbottitura, essendo specifica per dispositivi frangibili.Schienale e spallacciLo schienale del Mammut Lithium 30 è di tipo “a contatto con la schiena”, soluzione più vicina all’alpinismo che all’escursionismo.Sicuramente la ventilazione è inferiore con questa scelta tecnica e col caldo si suda un po’ di più; però la gestione dei pesi e l’equilibrio complessivo ne giovano.In ogni caso, anche nelle giornate più calde, non è mai stato un bagno di sudore: nello schienale in EVA sono presenti dei canali tridimensionali che garantiscono un discreto ricircolo d’aria.Personalmente k'ho apprezzato molto in quanto amo gli zaini “attaccati” alla schiena.La struttura tridimensionale dello schienale è sviluppata per permettere di adattarsi alla nostra fisionomia, risultando quindi particolarmente comoda anche per un utilizzo prolungato.Anche gli spallacci non sono da meno:  molto sagomati e ben traspiranti. Mi hanno sempre garantito una grande comfort soprattutto nelle uscite più lunghe. Inoltre, è presente anche una cinghia pettorale, con fischietto integrato, per stabilizzare maggiormente il carico.Infine, la cintura ventrale del Mammut Lithium 30 è removibile, offrendo la possibilità di risparmiare ulteriore peso. Svolge il suo lavoro molto bene: scarica perfettamente il peso dello zaino sui fianchi, così da sgravare le spalle ed è realizzata con materiale molto simile agli spallacci, quindi altrettanto traspirante.Resistenza dei materialiIl corpo dello zaino è realizzato in materiale sintetico con trama rip-stop.Poteva essere più robusto a mio avviso: in fase di arrampicata, mentre affrontavo un tiro con una sezione di dulfer molto lunga, ho strisciato sulla parete e il tessuto si è forato. La trama rip-stop ha arginato bene, evitando il propagarsi dello strappo, ma mi sarei aspettato un po’ più di resistenza all’azione meccanica. Si tratta di un limite dovuto alla scelta di contenere il peso dello zaino e che oggettivamente riduce l'utilità pratica di alcune delle dotazioni derivate dall'alpinismo, come il porta piccozza posteriore e la cintura removibile. test in arrampicataabrasione nel tessutoConsigliato perIl Mammut Lithium 30 si è rivelato uno zaino da trekking ed escursionismo molto valido e lo consiglio a chi cerca uno zaino per effettuare escursioni da 1 a 2 giorni, di qualsiasi livello di difficoltà.Il peso ridotto e lo schienale aderente al corpo ne fanno uno zaino per chi privilegia ascensioni veloci su terreni anche impegnativi. Tuttavia la leggerezza si paga un po’ nella resistenza dei materiali. Per cui, pur avendo interessanti soluzioni di derivazione alpinistica, non è uno zaino da maltrattare troppo.L’acquirente ideale a mio avviso è costituito dall’escursionista evoluto che si muove su terreni al limite dell’alpinismo (alta quota, nevai, facili ghiacciai e vie ferrate), ma che non ne fa un uso troppo intensivo o rude proprio in virtù della costruzione complessiva piuttosto “light”.[prezzo-link link=""https://mountainreview.it/vai/mammut-lithium-30/""]"
26192,"Blue Ice Yagi 28","Il Blue Ice Yagi 28 lt è lo zaino ideale per le uscite giornaliere di scialpinismo. La casa produttrice francese ha rielaborato il modello Kume 30lt ed ha creato un prodotto più leggero, più compatto e allo stesso tempo comodo da indossare.&nbsp;Blue Ice lo definisce come il classico zaino da ski touring, adatto alle tranquille gite con gli amici fino alle più impegnative uscite tecniche.Caratteristiche tecniche del Blue Ice Yagi 28Peso: 840 gDimensioni: 59 x 29 x 25 cmVolume: 28 ltMateriali: High density 420D Nylon Ripstop, 420D Robic Air hd NylonPVC free e marchio BlueSignTasca separata per materiale soccorso in valanga&nbsp;Ampio accesso superiore alla tasca principale con apertura a zip&nbsp;Sistema di accesso con doppia zip e magnete alla tasca principale dallo schienale&nbsp;Comoda maniglia superiore per afferrare lo zainoCinghie di compressioni laterali&nbsp;Sistema di fissaggio degli sci verticali (A-Skifix o capannina) o Diagonali (D skifix)Possibilità di fissaggio snowboard&nbsp;Compatibile con sistema di fissaggio rapido degli sci (non compreso)Supporto casco inclusoSistema di fissaggio di una o due piccozze con lacciolo elastico centrale&nbsp;Cinturone imbottito con 2 tasche, di cui una con cerniera&nbsp;[link-produttore link=""https://eu.blueice.com/products/yagi-28-pack""]Blue Ice garantisce per questo prodotto l’assenza di PFC e la certificazione ambientale Bluesign.Modalità di testLo zaino è stato testato nel periodo di marzo - aprile 2024 in diversi contesti scialpinistici, sia durante gite giornaliere di bassa tecnicità e ridotto dislivello (700 - 800 D+ per circa 4 h di uscita), sia uscite tecniche e impegnative con dislivelli positivi superiori ai 1500 mt e/o con pendenze maggiori di 45°, con richiedono l’utilizzo di piccozze e ramponi durante la salita.La prova sul campo del Blue Ice Yagi 28Prime impressioni e vestibilitàLo Yagi 28 con la sua linea compatta e squadrata si presenta essenziale e visivamente gradevole.Appena indossato lo zaino ho notato subito la comodità e sono rimasto sorpreso del fatto che, nonostante non vi sia una maggiore imbottitura nella parte lombare, una volta regolati gli spallacci e il cinturone lo zaino aderisce perfettamente alla parte bassa della schiena.&nbsp;Accesso al vano principaleL'accesso al Blue Ice Yagi 28 avviene in due modi: dall'alto, con una zip che apre lo zaino in corrispondenza della patella, e  dal retro, con una doppia zip sullo schienale. Intelligente il sistema di bloccaggio del “lembo” di schienale compreso tra le due zip, che avviene con un magnete posizionato sulla parte superiore dell'apertura.Zip di apertura sullo schienaleIl porta piccozza è realizzato in lega di alluminio e le parti elastiche sembrano resistere alle sollecitazione da normale utilizzo.Dettaglio della clip in alluminio del porta piccozzaTascheIl concept estremamente funzionale è il vero punto di forza di questo zaino: le tasche sono studiate per rendere la vita semplice. Innanzitutto troviamo una generosa tasca superiore con all’interno un moschettone in plastica portachiavi (sempre utile). Al di sopra di questa tasca è posizionata una comoda maniglia che permette di afferrare lo zaino agevolmente anche indossando i guanti.Maniglia posizionata nella parte superiore dello zainoNella parte frontale è presente una tasca separata per il materiale di soccorso, posizionabile in modo ordinato grazie ai supporti cuciti all’interno della tasca stessa.All’esterno troviamo due tasche porta piccozze ed un unico sistema di fissaggio con elastico centrale. La particolarità di questa soluzione è questa: con la testa posizionata verso l'alto è possibile estrarre la piccozza dall’interno della tasca senza rimuovere lo zaino dalla schiena. Un bel vantaggio durante i cambi di assetto.&nbsp;Porta piccozzaSono presenti inoltre due comode tasche sul cinturone, una con zip e l’altra elasticizzata adatta a contenere piccoli oggetti. Un piccolo limite a mio parere è l’assenza di una clip per la chiusura del cinturone, bensì troviamo invece un gancio metallico che richiede un po’ più di manualità nell’apertura e chiusura.&nbsp;AccessoriUlteriore prova della funzionalità di questo zaino sono le cinghie laterali: queste permettono il fissaggio a capannina degli sci, il fissaggio di snowboard e, integrandole con l’asola in dotazione allo zaino, è possibile fissare gli sci diagonalmente.Inoltre Blue Ice propone anche un sistema di fissaggio rapido - vendibile separatamente - che consente di fissare gli sci senza togliere lo zaino.Infine, a completare gli accessori, è disponibile anche il portacasco in rete elastica.Comportamento del Blue Ice Yagi 28 in salitaIn salita ho apprezzato l’ottima vestibilità e il comfort dello zaino anche a pieno carico: il fascione lombare ripartisce bene il peso al bacino, senza sovraccaricarlo eccessivamente; lo schienale permette una buona ventilazione, lasciando traspirare il tessuto indossato. Infatti, nonostante le calde temperature primaverili, non ho mai avuto la sensazione di avere la schiena bagnata.Fissando gli sci&nbsp; “a capannina” con le cinghie laterali, personalmente gli spallacci non mi hanno creato alcun fastidio e nel complesso ho trovato abbastanza agevole portare gli sci in spalla.Comportamento del Blue Ice Yagi 28 in discesaDurante la discesa ho apprezzato la leggerezza e la compattezza di Yagi 28: queste caratteristiche mi hanno permesso di curvare senza percepire una sensazione di ingombro o di sbilanciamento. Inoltre, il cinturone e gli spallacci trasmettono bene la torsione allo zaino anche sulle curve saltate. Ottime qualità per la fase di discesa, a mio parere.Blue Ice propone Yagi 28 anche per il freeride. Non ho avuto modo di testarlo al meglio in questo ambito, anche se confermo le ottime sensazione in discesa in termini di stabilità e controllo. Nel caso del freeride consiglierei uno zaino con uno schienale più rigido o con la possibilità di inserire una piastra di protezione.Materiali e usuraLa scelta di Blue Ice è quella di adoperare interamente Nylon 420D nella versione Ripstop e&nbsp; Robic Air HD. Tale scelta, non nuova per la casa francese, ha l’indiscusso vantaggio di ridurre il peso dello zaino.Ma inevitabilmente la ricerca della leggerezza porta a qualche compromesso con la resistenza.  Nel mio test, dopo aver fatto alcune uscite con portage importante, ho notato qualche segno di usura. Nulla che comprometta la funzionalità, però a livello estetico si notano.I segni di usura nella zona a contatto con gli sciConsigliato perLo zaino Yagi 28 della Blue Ice è uno zaino adatto allo scialpinismo classico in tutte le sue forme, in particolare quando sono richiesti diversi cambi assetto e progressione su itinerari tecnici. Sarà apprezzato in particolare dagli scialpinisti che macinano tanto dislivello e che cercano la soddisfazione della vetta o delle traversate veloci, oltre al piacere dello sci. Disponibile anche nella versione da 35 lt, adatta a chi preferisce avere più agio anche per impieghi su più giorni.&nbsp;[prezzo-link link=""https://mountainreview.it/vai/blue-ice-yagi-28/""]"
26447,"Gregory Citro 24","PremessaIl Gregory Citro 24 è uno zaino da hiking per escursioni in giornata, dove il materiale da portare con sé ha un volume contenuto.È caratterizzato da uno schienale ventilato ad alta traspirabilità e da spallacci traforati.La tasca anteriore e quelle laterali in rete permettono una rapida sistemazione del carico, mentre il pannello inferiore a doppio strato conferisce robustezza e durabilità.Caratteristiche tecniche del Gregory Citro 24Volume: 24 litri (disponibile anche la versione da 30 l)Dimensioni: 52 x 28 x 20 cmPeso: 0,92 KgCarico massimo consigliato: 9 KgSospensione ventilata VaporSpan e telaio perimetrale in legaSpallacci: Perforated EVA Foam con cinghia pettorale dotata di fischiettoCintura in vita con cuscinetto 3DStruttura di supporto: Alloy Steel FrameAggancio di idratazione SpeedClipSistema occhiali da sole QuickStowTasca superiore e tasca di sicurezza interna con cernieraTasca anteriore e doppie tasche laterali in retePunto di attacco racchette da trekkingCopertura impermeabile inclusaMateriali:Corpo: 210D Honeycomb Cryptorip Nylon &amp; 420D High Density NylonFondo: 420D high-density nylonFodera: 135D High Density 50% Recycled PolyesterPaese produttore: Filippine[link-produttore link=""https://eu.gregorypacks.com/it-it/citro-24-rc--ozone-black/141308-7416.html""]Modalità di testHo testato lo zaino Gregory Citro 24 nella primavera del 2024 durante tutte le escursioni giornaliere.Ho effettuato numerose uscite: da rapidi hiking su semplici sentieri di montagna, a escursioni fuori traccia nei fitti boschi e anche su percorsi più impegnativi e attrezzati (EEA).Le temperature incontrate sono state molto variabili, da giornate fredde di fine inverno a giornate particolarmente calde. In un’occasione mi sono imbattuto in una leggera pioggia.La prova sul campo del Gregory Citro 24Prime impressioniLa prima impressione che rimanda il Gregory Citro 24 è quella di uno zaino leggero e compatto.Il pannello posteriore ventilato trasmette una sensazione di marcata traspirabilità del dorso e comfort.I materiali di costruzione appaiono di qualità e piuttosto resistenti, mentre le cerniere ben definite e curate risultano fin da subito notevolmente comode e scorrevoli.L’organizzazione degli spazi nel Gregory Citro 24Il volume del Gregory Citro che ho testato è di 24 litri ma è disponibile anche un litraggio maggiore di 30 l.L’organizzazione degli spazi è composta da uno scompartimento principale con un’unica via d’accesso superiore.Il sistema di chiusura è costituito da una cerniera che scorre fino a metà sui lati dello zaino.apertura dello zaino e maniglia superioreInizialmente ho guardato con un po’ di diffidenza la mancanza di un accesso nella parte inferiore dello zaino. Durante i test, però, ho constatato come l’ampia cerniera superiore, unita al volume contenuto dello zaino, permetta di accedere velocemente anche al fondale.Questo, a mio avviso, ha consentito un ulteriore solidità del fondo dello zaino e la relativa robustezza dei materiali.L'ampia cerniera superiore scende lateralmente oltre la metà dello zaino.Nella parte superiore del Gregory Citro 24 si trova una tasca con cerniera dove riporre piccoli oggetti come degli snacks, il frontale o la sacca antipioggia. Qui si trova anche l’utile gancetto porta chiavi.tasca portachiaviNella stessa posizione, ma all’interno dello zaino, si trova una tasca di sicurezza in rete. Sempre dotata di cerniera, può contenere alcuni piccoli oggetti come, ad esempio, il portafogli.tasca interna in reteAll’esterno si trovano le consuete tasche laterali, dove riporre, ad esempio, le borracce.Le ho trovate resistenti e molto stabili, impedendo al contenuto, soprattutto su passaggi impegnativi come le vie ferrate, di scivolare fuori.La struttura in rete, inoltre, consente una rapida asciugatura quando si inserisce la borraccia bagnata.Infine, nella parte frontale si trova un’ampia tasca, anch’essa in rete.Ho trovato questo vano molto utile, soprattutto per trasportare una maglia aggiuntiva in caso di tempo variabile, o per inserire il cambio bagnato sulla via del ritorno.La struttura in rete consente una rapida asciugatura, mentre la chiusura con clip mantiene saldo il contenuto, senza preoccupazioni di perderlo.Funzionalità e accessoriUna caratteristica che mi ha piacevolmente colpito sono i tiranti delle cerniere presenti su tutte le tasche e scompartimenti.Gli anelli sagomati (ComfortGrip) permettono un’impugnatura comoda e rapida, che permette una chiusura istantanea e decisa.Li ho trovati molto utili, soprattutto per lo scompartimento principale dove i doppi cursori della cerniera consentono un accesso allo scompartimento immediato.Il Gregory Citro 24 è dotato di un sistema di porta bastoncini. Questi vengono fissati nella parte superiore da un comodo laccetto elastico mentre le punte sono racchiuse in una fettuccia.I bastoncini risultano stabili più nella parte superiore che in quella inferiore. Qui avrei preferito un sistema simile a quello del Lowe Alpine Airzione Trail Camino che consente una maggiore fermezza delle punte.Ad ogni modo, se si vuole più stabilità si può usufruire della cinghia di compressione per un maggior ancoraggio.All’interno dello zaino, nella parte superiore, si trova il sistema di aggancio idratazione a fissaggio rapido.La camel bag trova spazio in una sacca posta sul dorso, mentre il tubicino raggiunge l’esterno tramite una piccola apertura nella parte superiore dello zaino.L'apertura per il tubicino della camel bag è ben segnalata.Il sistema di aggancio idratazione del Gregory Citro 24.Infine, il Gregory Citro 24 è dotato del sistema QuickStow che permette, sullo spallaccio sinistro, di fissare gli occhiali da sole in modo sicuro e stabile.Schienale e spallacciUno dei punti di forza del Gregory Citro 24 è sicuramente il sistema traspirante dello schienale in rete sospesa VaporSpan.Questa particolare struttura, progettata con una rete di tensione, permette di assorbire l’umidità favorendo al tempo stesso un’adeguata areazione.Durante le escursioni, anche quelle con temperature prettamente estive, non ho mai avuto la percezione di una sudorazione eccessiva e la ventilazione creata da questo sistema si è sempre rivelata efficace.Lo schienale, unito agli spallacci traforati (Perforated Eva Foam) e alla cintura lombare, restituisce una sensazione elevata di comodità e di freschezza.Il sistema di trasporto conferisce un elevato comfort soprattutto sulla parte delle spalle e nella zona lombare.Anche dopo lunghe ore di cammino non si avvertono fastidi o situazioni di discomfort.La stabilità del Gregory Citro 24 è significativa ed è dovuta soprattutto dal telaio perimetrale in lega e dalla compattezza dello zaino.Anche durante le vie ferrate, lo zaino è rimasto sempre ben fisso in posizione e ben adeso al corpo, permettendomi di fare diversi movimenti impegnativi in totale sicurezza.In aggiunta, le cinghie di compressione, permettono di fissare molto bene lo zaino e il carico al suo interno permettendo un trasporto sicuro e stabile.La cintura ventrale avvolge bene la vita e, una volta chiusa tramite la clip, sorregge bene il peso dello zaino scaricandolo sulle anche.La cintura ventrale presenta anch’essa due piccole tasche.RobustezzaI materiali utilizzati sono molto resistenti agli urti e alle abrasioni. Durante le mie escursioni fuori traccia nei fitti boschi, ho più volte urtato lo zaino contro rami, sporgenze e massi senza mai riportare danni o lacerazioni.Soprattutto il fondo, concepito con un doppio strato, è risultato coriaceo, permettendo di utilizzare lo zaino senza occhi di riguardo.Durante un’escursione mi sono imbattuto anche in una pioggia leggera. Usando la copertura antipioggia incorporata, ho mantenuto all’asciutto lo zaino e il suo contenuto.L’unica annotazione su questo aspetto è la mancanza di un vano apposito dove riporlo.Consigliato perConsiglio il Gregory Citro 24 a chi cerca uno zaino di dimensioni contenute per hiking ed escursioni in giornata. Lo consiglio in particolare a chi ricerca un sistema di trasporto comodo e che favorisca il flusso d’aria verso la schiena, mantenendola asciutta anche durante le lunghe camminate.La resistenza dei materiali, infine, lo rende ideale per chi frequenta situazioni dove asperità e sporgenze sono frequenti: boschi, passaggi tra le rocce, ecc. Adatto dunque anche per vie ferrate, tenendo però in considerazione che non è dotato di un porta casco e quindi andrà riposto all’interno assieme al resto del materiale durante la fase di avvicinamento.L'utente ideale per questo zaino è quindi l'escursionista che si muove su percorsi in giornata su terreno facile, ma anche l'escursionista evoluto che vuole uno zaino resistente, stabile e compatto per sentieri attrezzati e ferrate.[prezzo-link link=""https://mountainreview.it/vai/gregory-citro-24/""]"
26658,"La Sportiva Aequilibrium Hike Woman Gtx","PremessaGli Aequilibrium Hike Woman Gtx, firmati La Sportiva, sono scarponi da hiking (o trekking leggero) che trovano la loro migliore applicazione nei terreni misti, affrontati con passo veloce.Sono le ultime nate nella famiglia Aequilibrium da cui ereditano diverse soluzioni, tra cui l'innovativo pacchetto suola / intersuola con costruzione a guscio esterno e materiale espanso interno. A differenza degli altri modelli di Aequilibrium che abbiamo già testato, le Hike sono pensate per un utilizzo meno tecnico, pur cavandosela bene anche su terreni di un certo impegno.Caratteristiche tecniche dei La Sportiva Aequilibrium Hike Woman GtxTomaia: tessuto anti-abrasione ed idrorepellenteTallone Dobule HeelFodera: Gore- Tex Extended Comfort Bluesign® Certified Laccio 100% riciclatoIntersuola: poliuretano espanso con TPU film anti abrasioneSnodo direzionale 3D Flex System EvoTM, con malleolo sagomatoBordatura in tessuto resistente all'abrasione.Tasselli con Impact Brake SystemTMSottopiede: la Sportiva Mountain Hiking 5mmSuola: battistrada in gomma Vibram® e PU espanso internoPeso: 458 g (singola scarpa, numero 39,5)Paese produttore: EU[link-produttore link=""https://www.lasportiva.com/it/aequilibrium-hike-gtx-donna-grigio-44e900322""]Modalità di testHo testato gli Aequilibrium Hike Woman Gtx in questa primavera con repentini cambiamenti climatici: siamo passati in fretta dai 20 gradi con sole molto caldo, agli zero gradi con neve e pioggia intensa.Il terreno di prova è stato vario: dai sentieri facili, a quelli più impegnativi tra pietraie e sfasciumi, con dislivelli dai 400 ai 1400 metri, toccando quote dai 1000 m ai 2400 m s.l.m.https://youtube.com/shorts/oZPj8a52bFU?feature=shareReel / il test in sintesiLa prova sul campo dei La Sportiva Aequilibrium Hike Woman GtxCome si presentanoGli Aequilibrium Hike Woman Gtx si presentano da subito come scarponi comodi, leggeri e veloci.Sono molto flessibili, con un ottimo grip della suola e protezione specifica del malleolo fino a metà caviglia, che lo sostiene senza chiuderlo o bloccarlo troppo. Sensazione, quest’ultima, che si percepisce alle volte con scarponi a caviglia alta.Comfort e indosso dei La Sportiva Aequilibrium Hike Woman GtxGli Aequilibrium Hike Woman Gtx sono scarponi semplici da regolare: con un solo gancio metallico nella parte alta del piede e le asole in tessuto sottostanti, l'allacciatura è facile e rapida. A questo proposito avrei preferito i lacci più lunghi di un paio di cm, in modo tale da poter fare il nodo con più facilità, anche se la scelta di tenerli più corti va a beneficio di una maggior sicurezza in fase di camminata.La pianta stretta avvolge bene il piede senza, però, comprimerlo. Il piede al suo interno è comodo, stabile e con la caviglia ben sostenuta.Per quanto riguarda la calzata, ho sentito la mancanza di un’asola sul tallone dello scarpone per agevolarne l'ingresso; probabilmente un dettaglio sacrificato dai progettisti in nome di qualche grammo in meno di peso.Comportamento in camminataLa camminata è sempre comoda e veloce, grazie ad una suola flessibile che accompagna il passo con una rullata regolare e fluida.Il tallone nello scafo è tenuto saldo e stabile. La caviglia è ben sostenuta, ma allo stesso tempo libera nel movimento.La suola, in Vibram e PU espanso, è caratterizzata dal sistema Impact Brake System. Questo sistema presenta tasselli molto profondi, finalizzati ad agevolare la trazione in salita ed il controllo in discesa.La suola con tasselli profondi e il tallone Double Heel dei La Sportiva Aequilibirium Hike Woman.Il tallone, in particolare, ha un tassello decisamente più pronunciato, caratteristica comune a tutta la famiglia Aequilibrium. Questa tecnologia denominata Double Heel aiuta soprattutto in discesa: accresce l'aderenza con il terreno, donando un maggior effetto frenante.Di conseguenza la sollecitazione muscolare viene alleggerita e le gambe risultano meno affaticate.Comportamento su roccia e terreni sconnessiNei passaggi più impegnativi, su terreni più ripidi e rocciosi, la risposta degli Aequilibrium Hike è ottima per essere uno scarpone da trekking leggero: il grip della suola è notevole sia in salita che in discesa e la protezione sempre adeguata.L’avampiede è stretto, per garantire maggiore precisione nei passaggi più tecnici.L’intersuola è in poliuretano espanso protetto con TPU, un particolare film anti abrasione che resiste agli urti, ai raggi UV ed all’acqua. Inoltre, tutta la bordatura dello scarpone è in tessuto resistente all’abrasione.La bordatura anti abrasione.Una particolarità degli Aequilibrium Hike Woman Gtx si trova a livello della caviglia. Qui è presente lo snodo direzionale 3D Flex System EvoTM che permette un’ottima mobilità e flessibilità della caviglia, andando comunque a proteggerla offrendo un appoggio più controllato.Lo snodo direzionale alla caviglia dei La Sportiva Aequilibrium Hike Woman Gtx.Nello specifico, ho percepito l’importanza di questo snodo su terreni sconnessi, come sfasciumi e pietraie, e in brevi tratti di arrampicata. Qui la caviglia è sempre stata libera di muoversi, rimanendo allo stesso tempo salda nello scarpone e priva di torsioni accidentali.Comportamento su terreni bagnatiGli Aequilibrium Hike Woman Gtx hanno una buona aderenza anche sul bagnato. I tasselli della suola più profondi, aiutano a limitare gli scivolamenti e il doppio tallone aumenta la capacità frenante soprattutto sui terreni fangosi.Impermeabilità, traspirabilità e termicità dei La Sportiva Aequilibrium HikeHo trovato l’impermeabilità degli Aequilibrium Hike davvero efficace. Li ho calzati durante lunghi temporali di pioggia  e neve, ho guadato ruscelli ed ho attraversato zone umide. In tutti i casi i piedi sono sempre rimasti completamente asciutti, grazie alla membrana in Gore-Tex Extended Comfort.In questo è d'aiuto anche la tomaia idrorepellente, su cui l’acqua tende a scivolare subito via.Invece, nonostante le temperature non elevate di questo periodo, la traspirabilità è risultata modesta, causando una sudorazione del piede più elevata del solito. Su questo punto però mi riservo di dare un giudizio definitivo nei prossimi mesi.Per quanto concerne la termicità, si tratta di uno scarpone indicato per le mezze stagioni ma da evitare per un'utilizzo invernale o in alta quota. Nel mio test, durante i momenti di stazionamento prolungato, con meteo ostile e temperature di poco sopra lo zero, ho percepito freddo ai piedi. Del resto, non sono scarponi ramponabili.SostenibilitàNel modello Hike Woman Gtx, i lacci e le solette sono in materiale riciclato, proveniente dai rispettivi cicli di lavorazione dei semilavorati.La Fodera Gore-Tex Extended Comfort ha il certificato Bluesign che garantisce la realizzazione del prodotto rispettando i requisiti ambientali, di salute e sicurezza.Infine, il battistrada è risuolabile, così la vita dello scarpone può essere prolungata. Calzata dei La Sportiva Aequilibrium Hike WomanHo provato gli Aequilibrium Hike Woman Gtx con mezza taglia in più rispetto alla mia, senza provare fastidi o compressioni particolari.La struttura della pianta è stretta, dunque per chi come me ha problemi di alluce valgo oppure ha la pianta del piede larga consiglio una misura intera in più per avere maggior comodità.Il confronto con la famiglia AequilibriumOltre agli Hike la famiglia Aequilibrium si compone di altri modelli che abbiamo testato: Speed Gtx, ST Gtx (entrambi anche in versione woman), Top Gtx. Per tutti, comfort e leggerezza sono caratteristiche chiave. La tecnologia del tallone Double Heel è presente su tutti i modelli, così come lo snodo direzionale alla caviglia 3D Flex System EvoTM, che manca solo nel modello Speed, orientato alla corsa in alta quota.Gli ST sono gli scarponi che si avvicinano di più al modello Hike, ma divergono per le condizioni di utilizzo. Infatti, sono rivolti a chi pratica un escursionismo più tecnico, con passaggi anche su terreni misti, vie ferrate e brevi traversate su ghiacciaio grazie alla possibilità di essere utilizzati con i ramponi.Esiste poi il modello Aequilibrium Trek, che rispetto all'Hike da me testato ha un'altezza maggiore alla caviglia e una struttura più importante, che lo portano ad avvicinarsi alle caratteristiche degli ST. Consigliati perGli Aequilibrium Hike Woman Gtx sono scarponi studiati soprattutto per escursioni giornaliere con ritmi sostenuti ed in zone di media montagna. Grazie al doppio tallone e allo snodo direzionale alla caviglia, li consiglio a chi affronta terreni diversi: dal sentiero non impegnativo, ai ghiaioni, agli sfasciumi fino a passaggi di basilare arrampicata.L'utente ideale per queste scarpe è quindi l'escursionista evoluta che ama percorsi con sviluppo e dislivello importanti e che ricerca il comfort senza rinunciare a sicurezza, protezione e sostegno.[prezzo-link link=""https://mountainreview.it/vai/la-sportiva-aequilibrium-hike/""]"
26703,"Black Diamond Coefficient Storm Hoody","Black Diamond Coefficient Storm Hoody è il micropile tecnico da usare come strato intermedio durante uscite di alpinismo, scialpinismo e arrampicata in ambiente con temperature fredde. La costruzione in fleece Polyester Stretch Grid Back Woven con interno a griglia garantisce una buona distribuzione del calore, anche se tende a intrappolare un po’ l’umidità nella zona delle ascelle, pur asciugandosi rapidamente. Il tessuto esterno è leggero e resistente al vento e all’abrasione, oltre che idrorepellente.&nbsp;Caratteristiche tecniche del Black Diamond Coefficient Storm HoodyTaglio: regolareTrattamento DWR senza PFC per l’idrorepellenzaTessuto elastico Polyester Stretch Grid Back Woven Fleece con interno a grigliaPeso: 295 gUna tasca sul petto e due sui fianchi[link-produttore link=""https://www.blackdiamondequipment.com/en_US/product/womens-coefficient-storm-hoody/?colorid=14435""]Il capo è costruito con materiali approvati da Bluesign, sottoposti a uno stretto controllo lungo tutta la filiera di produzione per assicurare la loro sostenibilità con riguardo alle persone, l’ambiente e le risorse. Il trattamento DWR è privo di PFC.Modalità di testHo testato il Black Diamond Coefficient Storm Hoody durante diverse uscite di scialpinismo e qualcuna di arrampicata su vie multipitch nel mese di aprile 2024, in giornate soleggiate e calde ma anche durante intense nevicate con temperature abbondantemente sotto lo zero, fino a 3400 metri di quota.La prova sul campo del Black Diamond Coefficient Storm HoodyDesign e costruzioneQuesto capo ha una vestibilità regolare, ed è specificamente designato per il corpo femminile, su cui si modella senza lasciare eccessi di tessuto. Inoltre, il design aderente permette di indossarlo sotto un ulteriore strato se le temperature sono particolarmente fredde, come è spesso avvenuto durante le giornate di test. Infine, la felpa si ripiega dentro la tasca ventrale, occupando pochissimo spazio nello zaino.&nbsp;Isolamento termico e traspirabilitàIl Black Diamond Coefficient Storm Hoody è uno strato medio caldo, del tutto adatto all’utilizzo durante il periodo invernale, con temperature anche fredde. La costruzione con interno a griglia è funzionale a migliorare le caratteristiche di trasporto dell’umidità; tuttavia, durante il test ho riscontrato delle caratteristiche di traspirabilità migliorabili, soprattutto quando, procedendo durante la giornata, le temperature si alzavano. Durante la salita sotto sforzo il sudore tende a rimanere intrappolato nella zona delle ascelle, soprattutto indossando un ulteriore strato, come un guscio, al di sopra. La cerniera completa agevola comunque la termoregolazione, permettendo di alleggerirsi in caso di bisogno. L’asciugatura è comunque molto rapida.Interno del tessutoProtezione dal vento e dall'acquaPur essendo un midlayer, a cui dunque non si richiederebbero caratteristiche di protezione dal vento, il Coefficient Storm Hoody ha delle ottime prestazioni antivento grazie ad una membrana esterna che aggiunge anche resistenza all’abrasione. Per quanto riguarda la protezione dall’acqua, il capo consta di un trattamento DWR che conferisce una certa idrorepellenza: in condizioni di pioggia o neve lieve, le goccioline d’acqua tendono a fermarsi sulla stoffa senza essere assorbite. Questo lo rende adatto ad essere utilizzato anche senza niente al di sopra.Funzionalità del Black Diamond Coefficient Storm HoodyQuesto modello è dotato di una tasca sul petto, due molto ampie all’altezza del ventre con chiusura a zip e due tasche di rete interne. Tasche interneTrovo quest’abbondanza di tasche estremamente comoda, i midlayer ne hanno spesso una sola sul petto e questo ostacola la praticità nell’utilizzo. Inoltre, il Coefficient Storm Hoody è dotato di un cappuccio, molto comodo per riparare la testa quando si alza il vento all’improvviso, e facilissimo da inserire sotto il casco. Infine, il collo alto protegge dal freddo fin sotto il mento. Il tessuto elastico lascia nel complesso una buona libertà di movimento.Durabilità e resistenza agli odoriIl tessuto di cui è costituito questo capo è esternamente molto resistente all’abrasione. Dopo una decina di uscite di utilizzo ho notato tuttavia che vicino agli orli delle maniche e lungo la parte inferiore della cerniera la stoffa ha formato una serie di ‘pallini’ che comunque non compromettono la sua durabilità, sono solo un po’ antiestetici.Per quanto riguarda la resistenza agli odori, la felpa ha prestazioni superiori alla media: in dieci uscite si è reso necessario lavarla solo un paio di volte.&nbsp;Peso e ingombro del Black Diamond Coefficient Storm HoodyIl Black Diamond Coefficient Storm Hoody ha un peso davvero contenuto (295 g per il modello femminile), e caratteristiche di comprimibilità interessanti: è infatti possibile riporla nella tasca interna, così che occupi poco spazio nello zaino e contribuisca a tenerlo ordinato (per la sottoscritta, cosa non da dare per scontata).VestibilitàLa vestibilità è regolare: io ho preso una M, la taglia che indosso di solito per la maglieria, e il capo mi calza perfettamente senza stringere né essere eccessivamente largo.Consigliato perIl Black Diamond Coefficient Storm Hoody è un ottimo midlayer per attività come scialpinismo e arrampicata su vie lunghe alpinistiche in ambiente. Le caratteristiche di idrorepellenza e protezione dal vento, oltre alla leggerezza e al potere calorifico, sono i punti di forza di questo capo, adatto alla stagione invernale o alle quote più alte.Inoltre, questo midlayer lascia grande libertà di movimento ed è specificamente designato per il corpo femminile, si modella molto bene sui fianchi senza lasciare stoffa in esubero. È adatto a chi cerca un capo da utilizzare come strato intermedio al di sotto di un guscio, ma anche da utilizzare come ultimo strato quando esce il sole. Insomma, un capo termico che si difende bene anche come ultimo strato quando serve essere riparati dal vento.[prezzo-link link=""https://mountainreview.it/vai/black-diamond-coefficient-storm/""]"
26762,"Cimalp Rockfit","PremessaI pantaloni Cimalp Rockfit sono il risultato di un design mirato a garantire comfort e resistenza, con un'attenzione particolare rivolta ai climi freddi e alle escursioni sulla neve primaverile.Offrono una buona vestibilità e una gradevole libertà di movimento, il che li rende adatti per camminare in montagna e in altri contesti outdoor.Grazie all'utilizzo di materiali privi di PFC sono anche una scelta consapevole per l'ambiente.Caratteristiche tecniche dei Cimal RockfitTessuto elasticizzato Softshell Bi-Stretch 100%stretchTessuto Cimaflex idrorepellente e antivento fino a 100km/hEtichetta Bluesign® per impatto ambientaleTrattamento antimacchia DWRRinforzi in Kevlar su glutei, ginocchia e fondo gambaCerniere di ventilazione lateraliGanci per i lacci4 ampie tasche con cerniere impermeabiliCintura integrataMini bussola integrataPeso: 530 gr. taglia MPaese produttore: Cina[link-produttore link=""https://www.cimalp.it/it/pantaloni-da-trekking/pantaloni-softshell-bi-stretch-2584.html#/21-colore-Blu%20denim/36-taglia-XL""]Modalità di testHo testato i pantaloni tra marzo e aprile di quest’anno. Li ho utilizzati in diverse uscite di trekking a quote variabili, in due giornate di alpinismo classico e in una esercitazione su valanga con il Soccorso Alpino.Durante le escursioni ho incontrato meteo variabile con alcune giornate molto calde e alcune senza un raggio di sole e molto umide.https://youtube.com/shorts/Pq1TxhWrKOE?feature=shareReel // il test in sintesiLa prova sul campo dei Cimalp RockfitCome si presentanoA prima vista, i pantaloni Cimalp Rockfit possono sembrare un po' retrò. Non colpiscono per il design, si rivelano però tecnologicamente validi. Realizzati con tessuto elastico Softshell Bi-Stretch e tessuto idrorepellente Cimaflex, questi pantaloni offrono una convincente combinazione di comfort e prestazioni.Faccio subito una premessa importante: nonostante sul sito di Cimalp siano presentati come ""ideali per tutte le attività outdoor e in qualsiasi stagione"", in realtà questi pantaloni Cimalp sono un capo per uscite in clima freddo. Non li consiglierei per temperature al di sopra dei 10°, a meno di non essere particolarmente freddolosi.Regolazione e comfort dei Cimalp RockfitDurante l'utilizzo i Cimalp Rockfit si sono dimostrati versatili e comodi, garantendo comfort e libertà di movimento anche durante le camminate più lunghe.Il tessuto elasticizzato Softshell Bi-Stretch fa bene il suo lavoro: il pantalone segue il movimento della gamba anche durante i piegamenti più pronunciati, evitando sfregamenti e movimenti impacciati.La cintura integrata dei Cimalp Rockfit permette una regolazione precisa, adattandosi comodamente a diverse circonferenze della vita. Inoltre, offre un ottimo sostegno al pantalone in caso di tasche piene. Si chiude con una comoda fibbia a scatto, pratica anche indossando i guanti.TascheI pantaloni Cimalp Rockfit sono dotati di quattro tasche con zip impermeabili, che offrono un buon livello di praticità.Le due tasche frontali sulle gambe sono sufficientemente ampie e quella di destra è dotata di una retina elastica in cui inserire lo smartphone evitando che balli dentro la tasca. Le tasche frontali dei Cimalp Rockfit.la retina elastica porta smartphoneUn particolare curioso è la presenza di una piccola bussola incastonata nella zip di una delle tasche laterali. Un dettaglio che aggiunge un tocco di funzionalità e praticità, poiché in determinate situazioni può essere utile averla a disposizione. Mai sottovalutare una semplice bussola durante un simpatico whiteout in quota.La pratica bussola incastonata nella zip.I Cimalp Rockfit non sono però dotati di di una tasca posteriore. Peccato, perché personalmente è una cosa apprezzo, in particolare per riporre il portafoglio in modo sicuro e accessibile durante i trekking.Traspirabilità, termicità e impermeabilità dei Cimalp RockfitLa combinazione dei due tessuti, idrorepellente e antivento nelle zone più esposte ed elastico nelle altre, lavora per consentire un buon compromesso tra protezione e traspirabilità. L'interno ha un piacevole trattamento garzato che aiuta ad isolare termicamente anche in occasioni di freddo e vento forte. Un particolare che ho particolarmente apprezzato sono le due aperture laterali sulle gambe, che favoriscono la termoregolazione durante gli sforzi più intensi. Senza queste aperture il pantalone risulterebbe oggettivamente molto caldo.In climi più caldi è imperativo aprire le tasche di aerazione.Tuttavia, sarebbe stato più vantaggioso se fossero state dotate di una retina per prevenire l'ingresso di neve o altri detriti esterni, che potrebbero risultare fastidiosi.Il trattamento idrorepellente assicura una protezione aggiuntiva contro pioggia leggera e neve, mantenendo una confortevole sensazione di asciutto. In particolare, la presenza dei rinforzi in kevlar su glutei e ginocchia consente di sedersi o inginocchiarsi sul bagnato senza problemi.test di impermeabilità sull'erba bagnatahttps://youtube.com/shorts/d1UqFCr9ZV4?feature=shareil kevlar sulle ginocchia e sui glutei è totalmente impermeabileDevo dire che la loro capacità di traspirazione e impermeabilità ha superato le mie aspettative, proteggendomi dall'umidità e dal freddo anche nelle uscite in cui il meteo è peggiorato e le temperature si sono abbassate all’improvviso. Insomma, come detto in apertura, si sono rivelati pantaloni particolarmente adatti ai climi freddi.Un ulteriore dettaglio che li rende protettivi è il pratico gancio elatico che consente di fissare la parte terminale del pantalone ai lacci dello scarpone, per impedire l'ingresso di neve o detriti.Il gancio anteriore aiuta a prevenire ingresso di neve e detriti nello scarpone.Resistenza all'abrasioneI pantaloni Cimalp Rockfit hanno dimostrato un'ottima resistenza all'abrasione. I rinforzi in Kevlar su glutei, ginocchia e fondo gamba sono pensati anche per usi intensi, come arrampicata, ferrate e alpinismo.Durante una delle mie uscite, il rinforzo in Kevlar ha resistito anche ad una ramponata senza subire danni.Sono rimasto davvero colpito dal tessuto, soprattutto considerando che ho messo a dura prova i pantaloni durante tutto il test. Sono passati indenne tra rovi, calcare tagliente e anche maneggiando materiale affilato come ramponi, piccozze e pala da valanga.SostenibilitàI Cimalp Rockfit si distinguono per la loro eco-sensibilità, sono infatti certificati Bluesign, la certificazione che garantisce un processo produttivo rispettoso dell'ambiente. In aggiunta, i tessuti realizzati con materiali privi di PFC riflettono l'impegno di Cimalp verso soluzioni sostenibili, offrendo un'alternativa responsabile.Vestibilità dei Cimalp RockfitCon i miei 187 cm di altezza e 80 kg di peso, ho optato per la taglia L. Di solito con altri marchi mi trovo a mio agio con una taglia media, ma con i Cimalp una taglia più grande è stata necessaria.In ogni caso la vestibilità dei pantaloni è davvero eccellente, grazie ad un taglio comodo che si adatta al corpo senza alcuna restrizione. Questo è particolarmente apprezzabile per chi come me ha una vita mediamente stretta.La presenza della cintura integrata assicura una vestibilità personalizzata che si mantiene costante durante l'attività, evitando fastidiosi aggiustamenti durante la camminata.Consigliati perI Cimapl Rockfit non sono pantaloni dal design particolarmente innovativo, ma sono un capo di ""sostanza"", dal buon rapporto qualità / prezzo, utilizzabili da novembre fino a primavera inoltrata alle quote più alte.Li consiglierei quindi a chi cerca pantaloni robusti, confortevoli e protettivi per le attività outdoor in climi freddi e ventosi. Ideali per attività sulla neve come trekking, ciaspole e alpinismo invernale o d’alta quota.Prezzo: 129,90 €"
26818,"Black Diamond Bullet 16","PremessaIl Black Diamond Bullet 16 nasce come uno zaino da arrampicata multipitch e fa parte della crag series packs.La casa produttrice americana ha forse voluto fare una scommessa con questo prodotto, spingendo all’estremo il concetto di zaino dallo stile pulito e senza fronzoli che abbiamo già avuto modo di vedere in altri modelli, come il Blitz 20.Il risultato è uno zaino leggero e resistente che, a mio parere, trova spazio di utilizzo non solo nell’arrampicata, ma anche nelle vie ferrate.Caratteristiche tecniche del Black Diamond Bullet 16Materiale: 420d nylon, 1260d nylon balisticoVolume: 16 ltPeso 526 gDimensioni: cm 44 x 25 x 10Taglia schienale: UnicaTasca esterna con cernieraTasca corpo zaino con retina porta oggetti dotata di cernieraCintura in tessuto da 20 mm rimovibileCompatibilità con sistema di idratazionePannello posteriore schienale in schiuma rimovibileCinghia pettorale dotata di fischiettoSpallacci ripiegabiliPaese produttore: Filippine[link-produttore link=""https://www.blackdiamondequipment.com/en_US/product/bullet-16/""]Modalità di testHo testato il Black Diamond Bullet 16 prevalentemente su vie lunghe di arrampicata sia sportiva che trad.L’ho provato anche durante un paio di vie ferrate e per escursioni giornaliere di breve durata (massimo 6 ore di attività e 1000/1200 D+). In genere ho sempre trovato belle giornate di sole.La prova sul campo del Black Diamond Bullet 16Prime impressioniQuando ho visto lo zaino per la prima volta, mi è venuto subito in mente uno di quegli zaini da ufficio porta lap-top, a causa forse delle piccole dimensioni e della forma rettangolare.Una volta preso in mano, però, ho subito fatto “mea culpa”: ho capito che si trattava di un prodotto di tutto rispetto.Lo zaino è incredibilmente leggero e al tatto si capisce subito che abbiamo a che fare con un materiale resistente, che trasmette sicurezza e non teme la roccia.Accesso al vano principaleL’accesso al vano principale del Black Diamond Bullet 16 si effettua dall'alto, grazie a una comoda cerniera dalla facile impugnatura, formata da una linguetta in tessuto.La pratica impugnatura delle cerniere del Black Diamond Bullet 16.La zip copre quasi i due terzi della circonferenza dello zaino, rendendo molto facile l’accesso anche al materiale sul fondo del vano.Dall’interno dello scompartimento principale, grazie ad un’apertura a strappo, è possibile accedere al pannello posteriore dello schienale e rimuovere il pannello di schiuma.TascheIn alto troviamo una tasca con cerniera, profonda circa 20 cm, nella quale è possibile stivare oggetti di medio-piccole dimensioni, come ad esempio buff, guanti, barrette, frutta secca e occhiali da sole.All’interno del corpo dello zaino troviamo una tasca con retina per contenere piccoli oggetti come cellulare, orologio, portafoglio; inoltre è presente anche un pratico gancetto portachiavi in plastica.AccessoriAll’interno del vano principale è presente una linguetta a strappo per il fissaggio della sacca idrica, un accessorio che ho trovato molto utile durante le uscite in parete.Il tubo della camel bag esce dall’apposito foro posto sopra lo schienale e viene fatto passare negli inserti lungo gli spallacci.La linguetta a strappo per il fissaggio della sacca idrica.Un fischietto di emergenza è presente sulla clip di chiusura della cinghia pettorale. Quest’ultima può essere regolata in altezza, però ha una chiusura obbligata allo spallaccio di sinistra. Questo rende meno pratico l’utilizzo del fischietto di emergenza.Schienale e spallacci del Black Diamond Bullet 16Una volta indossato lo zaino, ho potuto constatare l'elevata aderenza alla schiena, una caratteristica imprescindibile per evitare che lo zaino si muova durante l’arrampicata.Il Black Diamond Bullet 16 ha un'elevata aderenza con la schiena.La sagoma interna in schiuma dà struttura allo zaino ed allo stesso tempo crea un minimo di comfort al climber.Devo dire, però, che essendo il pannello spesso pochi millimetri, attutisce poco la spigolosa ferramenta presente nello zaino (moschettoni, reverso, friend etc) che ci si porta dietro durante gli avvicinamenti. Questa caratteristica, unita alla mancanza di un sistema porta corda, fa capire che non è uno zaino pensato per gli avvicinamenti.Gli spallacci sono regolabili e piuttosto confortevoli. Anche con lo zaino a pieno carico non creano fastidio alle spalle.Infine, gli spallacci possono essere ripiegati in uno scomparto dietro lo schienale per comprimere lo zaino, ad esempio durante un trasporto in valigia.Il cinturone di 20 mm si chiude con una clip funzionale ed è del tutto removibile.Gli spallacci possono essere ripiegati in uno scomparto dietro lo schienale.RobustezzaUn innegabile punto di forza del Black Diamond Bullet 16 è la robustezza. Mi è capitato di trascinarlo contro la roccia, tra i camini e attraverso dei passaggi stretti in ferrata, e non ho notato alcun segno di usura.Merito soprattutto del nylon balistico 1260d che riveste l’esterno dello zaino, rendendolo molto resistente all’abrasione. Per quanto ho avuto modo di testare, anche le zip sono davvero resistenti.Il Black Diamond Bullet 16 in arrampicataLo zaino si è dimostrato un ottimo compagno di viaggio durante le vie di arrampicata. Compatto, leggero e ben aderente al corpo, quasi ci si dimentica di averlo addosso. Mi è capitato di affrontare camini e diedri senza che questo mi desse ingombro.In sosta, è stato possibile bere grazie alla sacca idrica e senza togliere lo zaino, cosa che non ero abituato a fare. L’ho trovato molto comodo.La cintura sottile non crea ingombro con l’imbrago e permette di accedere alle asole porta materiali senza problemi.Un limite che ho riscontrato riguarda la traspirabilità dello schienale: sicuramente stabile durante l'arrampicata ma decisamente poco traspirante. Qui si paga il minimalismo di uno zaino che fa di tutto per essere compatto e aderente al corpo.Il Black Diamond Bullet 16 in avvicinamentoLa funzionalità che il Black Diamond Bullet 16 ha dimostrato durante l’arrampicata non si ritrova sui sentieri per arrivare all'attacco della via. Il Black Diamond Bullet 16 non è uno zaino da avvicinamento, né tantomeno da falesia: il litraggio contenuto, lo schienale minimale e l'assenza del porta corda consigliano di usarlo come zaino da parete, riservato al capo cordata. Poi, volendo ci si può arrangiare, ad esempio legando la corda a “bambola” sulla schiena. Ma si tratta di una soluzione che risulta piuttosto scomoda se si tratta di avvicinamenti lunghi.Il Black Diamond Bullet 16 nelle vie ferrateI vantaggi descritti precedentemente sono validi anche in questo contesto. Durante la progressione della via ferrata, anche nei passaggi più stretti, lo zaino si è dimostrato più che adeguato, rimanendo adeso al corpo senza sbilanciarmi e senza limitare i movimenti.Anche qui però occorre considerare l’assenza di un supporto esterno per il casco che per i lunghi avvicinamenti alle ferrate può essere un limite.Ho avuto modo di provare lo zaino anche per alcune uscite semplici uscite escursionistiche e devo dire che la leggerezza e il comfort, anche in questo caso, mi hanno dato belle sensazioni. Però lo schienale poco traspirante lo rende adeguato ad un utilizzo principalmente turistico, come zainetto da portarsi dietro quando si fanno gite tranquille e non si suda troppo.Consigliato perIL Black Diamond Bullet 16 è uno zaino da arrampicata in parete al 100%.  Compatto, stabile, indistruttibile e al tempo stesso leggero è pensato per i primi di cordata che devono affrontare vie impegnative e hanno bisogno di non sentire (quasi) nulla sulla schiena. Il litraggio contenuto e la mancanza di alcuni optional come il porta corda o il portacasco lo rendono adatto ad arrampicate dove l’avvicinamento è breve oppure usato in abbinata con uno zaino più capiente, portato dall'altro membro della cordata.Infine, lo trovo adatto come zaino per un viaggio sportivo o per i pendolari che possono contare su un design sobrio e adatto anche in città.[prezzo-link link=""https://mountainreview.it/vai/black-diamond-bullet-16/""]"
26873,"Forclaz MT900 Matryx Cuoio","PremessaForclaz è un brand specializzato nel trekking dell’universo Decathlon. Recentemente la casa francese, famosa per i suoi prezzi contenuti, ha iniziato a inserire in catalogo prodotti con una progettazione e una componentistica di qualità superiore. Una strategia di upgrading finalizzata ad avvicinarsi al livello tecnico di brand più affermati, mantenendo allo stesso tempo un prezzo piuttosto aggressivo.I Forclaz MT900 Matryx Cuoio sono figli di questa strategia. Sono&nbsp;scarponi ben strutturati e con un alto livello di protezione, pensati per trekking con carichi pesanti in itinerari con variabilità di terreni e tratti anche tecnici.Caratteristiche tecniche dei Forclaz MT900 Matryx CuoioTomaia: cuoio nubuck scamosciato mm 2,2-2,4 idrorepellente + tessuto Matryx® ad alta resistenza.Fodera: cuoio + tessutoMembrana HDry® impermeabile e traspiranteSuola: Vibram® Mulaz con tasselli spessi e profondiRamponabili con ramponi classiciIntersuola: poliuretano (PU) morbidoSistema di allacciatura: a micro cuscinettiPeso: 727 g nella taglia 42Paese produttore: EU[link-produttore link=""https://www.decathlon.it/p/scarpe-trekking-uomo-mt900-matryx-cuoio/_/R-p-324463?mc=8581329&amp;c=grigio""]Modalità di testHo testato i Forclaz MT900 Matryx Cuoio tra febbraio e maggio di quest’anno. Ho effettuato escursioni su diversi terreni: sentieri EE, rocce e pietraie, tratti fuori sentiero nel bosco, vie ferrate e brevi passaggi su nevai.Il dislivello andava dai 500 ai 1300 mt con quota massima di 2400 mt.In queste occasioni ho trovato meteo variabile con temperature che andavano da qualche grado sopra lo zero a temperature prettamente primaverili.https://youtube.com/shorts/nCdypSTnuTU?feature=shareREEL: il test in sintesiLa prova sul campo dei Forclaz MT900 Matryx CuoioCome si presentanoA prima vista i Forclaz MT900 Matryx Cuoio si presentano come una calzatura senza fronzoli e molto robusta. Al tatto si percepisce un’alta qualità dei materiali utilizzati e si nota l'efficiente sistema di allacciatura con i ganci alti e i passaggi a puleggia per la parte inferiore.Flettendo lo scarpone si avverte un’adeguata rigidità.Comfort e indosso dei Forclaz MT900 Matryx CuoioIn fase di indosso si devono allentare per bene le stringhe per far entrare il piede. Le due linguette verticali, soprattutto la posteriore, risultano molto utili nel facilitare l’ingresso.Le linguette facilitano l'ingresso del piede.Una volta calzati si percepisce all’istante una gradevole sensazione di comfort. Il piede risulta uniformemente avvolto dalla tomaia senza zone di compressione.L’allacciatura (2 ganci alti, 1 bloccante e passaggi a puleggia) risulta precisa e graduale. Il gancio di blocco consente di separare efficacemente il fissaggio della parte inferiore e della parte superiore, regolandolo in base alla forma del piede.I passaggi a puleggia dei Forclaz MT900 Matryx Cuoio.Il gancio di blocco permette di separare il fissaggio.I Forclaz MT900 Matryx Cuoio sono dotati del sistema di regolazione in 3 punti (S3P). La parte alta dei lacci è collegata attraverso dei tiranti direttamente alla suola e al tallone. Ne deriva il giusto equilibrio tra supporto, flessibilità e regolazione.La parte alta dei lacci è collegata alla suola e al tallone.Comportamento in camminataHo trovato la camminata confortevole, sempre accompagnata dalla sensazione di stabilità e sicurezza.Anche durante le escursioni più lunghe, la suola semirigida che si flette leggermente durante il cammino agevolando la rullata, non ha causato sofferenza ai piedi.Il sistema S3P permette una regolazione automatica del tallone e del collo del piede, sia in salita che in discesa.Così facendo, il movimento della caviglia mantiene un adeguato livello di libertà senza mai risultare eccessivamente bloccato.Nelle prime uscite ho avvertito un leggero strofinamento nella zona del tallone. Successivamente, con una regolazione più accurata dell’allacciatura e l’abituarsi allo scarpone nuovo, l’inconveniente non si è più presentato.La suola Vibram Mulaz presenta tasselli spessi e profondi che garantiscono un’efficace presa anche sui terreni più ripidi e impegnativi.L’aderenza rimane elevata anche in presenza di terreni fangosi o fondi bagnati. La sensazione che rimanda questa calzatura è quella di un appoggio stabile e sicuro cui fare pieno affidamento.L’ammortizzazione risulta adeguata grazie all’intersuola in PU. Alla fine delle escursioni i piedi e le gambe non risultavano mai eccessivamente affaticate.Comportamento su rocciaI Forclaz MT900 Matryx Cuoio sono dotati di una suola stretta che li rende sufficientemente precisi nei tratti più tecnici.Il telaio rigido della suola garantisce un appoggio stabile e sicuro. La caviglia è libera di svolgere i movimenti e le rotazioni necessarie nei passaggi di scalata.La climbing zone presente in punta permette di sfruttare anche gli appoggi minori. Questa è risultata molto utile, oltre che nei brevi passaggi di arrampicata, anche sulle vie ferrate.Anche in questo contesto, lo scarpone si è dimostrato molto valido, soprattutto per la sua stabilità e per la protezione che offre dagli urti.Anche quando ho attraversato brevi nevai, i Forclaz MT900 Matryx Cuoio hanno mantenuto una giusta aderenza e controllo. Sebbene si possano ramponare con ramponi a fettuccia (universali C1), va ricordato che il loro campo d’utilizzo non è alpinistico.Impermeabilità, termicità e protezione dei Forclaz MT900 Matryx CuoioFiore all’occhiello dei Forclaz MT900 Matryx Cuoio è sicuramente l’impermeabilità. Il sito della casa produttrice afferma che la calzatura è stata validata con un test di impermeabilità di 50.000 flessioni ripetibili, ovvero 20 km di camminata nell’acqua fino a metà tomaia.Incuriosito da questo dato, ho immerso lo scarpone fino a metà tomaia per più di 5 minuti in un torrente.I piedi sono rimasti completamente asciutti senza alcuna infiltrazione d’acqua nello scarpone. Inoltre, non ho avvertito nemmeno la percezione di freddo dovuta alla temperatura dell’acqua primaverile.https://youtube.com/shorts/4d0wmH-Z3wE?feature=shareQuesto risultato è possibile grazie alla membrana HDry che è saldamente laminata sul lato interno della scarpa senza cuciture o fessure dove l'acqua potrebbe penetrare.D’altro canto, l’eccellente impermeabilità va un po’ a detrimento della traspirabilità. In un paio di occasioni, dove le temperature erano più alte, al rientro dalle escursioni ho trovato i piedi leggermente sudati. A causa di questo, nell’estrarre lo scarpone, la soletta tendeva a piegarsi e a seguire il piede. Non sono quindi scarponi adatti ad un utilizzo a quote basse nelle stagioni calde.Per quanto riguarda la protezione dagli urti questa è ottimale: sebbene li abbia utilizzati in maniera intensa e “senza riguardi”, non si notano segni di usura.Il cuoio nubuck cerato e spesso, la parte alta in Matryx e il parapietre in gomma a 360° proteggono egregiamente dagli urti e dagli speroni.Il para pietre in gomma protegge efficacemente lo scarpone.Calzata dei Forclaz MT900 Matryx CuoioHo testato questi scarponi nella taglia 44, mezzo numero in più del mio solito.Come scritto precedentemente, dopo un’accurata regolazione dell’allacciatura, ho sempre avuto una sensazione di massimo comfort e un piede avvolto in maniera ottimale senza punti critici.La possibilità di regolare distintamente la parte inferiore da quella superiore del piede si è dimostrata di grande aiuto.Consigliati perComplessivamente posso dire che con i Forclaz MT900 Matryx, Decathlon ha sviluppato un prodotto senza complessi di inferiorità e che si inserisce bene nella categoria degli scarponi da trekking impegnativo.Li consiglio quindi agli escursionisti evoluti dediti alle Alte Vie con passaggi su terreno impegnativo, vie ferrate e sentieri attrezzati. L’elevata stabilità, l’aderenza e la protezione dagli urti li rendono ideali per i sentieri a quote elevate e in zone ripide dove si devono affrontare pietraie, tratti sconnessi o fuori traccia.Perfetti per i trekking in zone piovose e dove si incontrano terreni fangosi o si devono attraversare corsi d’acqua.D'alto canto non sono scarponi per trekking più basici, dove dislivello e difficoltà sono contenute o dove le temperature sono particolarmente elevate. Prezzo: 219,99 €"
26962,"Blue Ice Octopus 45L","Con l’Octopus 45L l’azienda Blue Ice propone un prodotto specifico per chi abitualmente si dedica all’arrampicata in falesia. La forma tipica “da falesista” e la semplicità di utilizzo ne fanno uno zaino da utilizzare senza troppe preoccupazioni. Del resto questi zaini sono fatti per essere maltrattati! Lode al fatto che viene prodotto con materiali riciclati al 90%, con grande occhio di riguardo alla sostenibilità.Caratteristiche tecniche del Blue Ice Octopus 45L&nbsp;Materiali:&nbsp;poliestere riciclato 600d + TPU, tutti i tessuti sono approvati Bluesign, privi di PFC e materiali riciclatiVolume:&nbsp;45 LDimensioni:&nbsp;70 X 30 X 26 CMPeso:&nbsp;1.100 grDesign essenzialeProgettato per carichi pesanti&nbsp;Dotato di telo portacorda[link-produttore link=""https://eu.blueice.com/products/octopus-45-pack""]Modalità di testI miei soci ed io abbiamo provato il Blue Ice Octopus 45L in giornate dedicate all’arrampicata in falesia, quindi con avvicinamenti tutto sommato brevi, tra i 15 e i 45 minuti, con condizioni di meteo variabile o soleggiato. Base delle pareti su terra o massi. Lo zaino è stato riempito con il classico materiale quale: corda, scarpette, imbrago, magnesite, casco, 14 rinvii, moschettoni e assicuratore, fettucce, 1 litro di acqua, giacca, maglia e berretto, maglietta di ricambio, sacchetto con cibi vari, guida di arrampicata, accessori personali.https://youtube.com/shorts/6vCIDDLhmp8?feature=shareGestione dei materialiLa prova sul campo del Blue Ice Octopus 45LImpressioni generaliIl Blue Ice Octopus 45L mi è sembrato un prodotto eccellente. Da subito trasmette una sensazione di solidità e robustezza molto gradevole, pur essendo decisamente leggero (1,1 kg). La capienza è ottima e con i suoi 45 litri c’è spazio per la normale dotazione da arrampicata sportiva oltre che per qualche indumento aggiuntivo, cibo, acqua e accessori vari come una guida di scalata.La scelta di adottare uno stile minimale è azzeccata: poche tasche, capienti e ben posizionate. Durante l’avvicinamento si comporta bene, a patto che sia caricato correttamente con il materiale più pesante sul fondo e via via la roba più leggera in alto. In caso contrario lo schienale tende a deformarsi e gli spallacci tendono a diventare fastidiosi.&nbsp;Anche se l’azienda lo consiglia per lunghi avvicinamenti, ritengo che lo zaino non abbia una struttura adatta a questo utilizzo. Quando si supera l’ora di avvicinamento le spalle e il fondoschiena iniziano a risentirne. MaterialiQuesto zaino è in gran parte costruito in poliestere riciclato 600d + TPU, ovvero una tipologia di tessuto resistente all’abrasione e ricoperto con una membrana (TPU) che favorisce l’impermeabilità del prodotto. Nella parte frontale troviamo invece un grande “pannello” in superficie gommata, studiata per essere totalmente impermeabile e resistente dato che lo zaino sarà appoggiato a terra durante l’attività sportiva. Nel complesso il corpo dello zaino risulta essere un poco imbottito (la casa produttrice non dichiara i materiali) conferendo caratteristiche di tenuta della forma anche quando è completamente aperto, aspetto positivo.Apertura posteriore e maniglieCome spesso accade per gli zaini di questo tipo, il concetto è che quando stiamo in falesia lo zaino deve diventare un contenitore aperto, con l’occorrente a portata di mano, e dobbiamo avere la possibilità di spostarlo rapidamente come se fosse una “borsa”.&nbsp;Per questo l’Octopus 45 L è perfetto: apertura totale tramite cerniera posta sullo schienale e comode maniglie per lo spostamento. La cerniera risulta essere poco scorrevole, soprattutto se lo zaino è ben carico, ma in compenso è molto robusta.&nbsp;Zip a doppio cursoreLe maniglie invece possono anche essere utilizzate per agganciare i moschettoni e rinvii in modo da averli a portata di mano senza dover ""ravanare"" nello zaino.Le pratiche maniglie per spostare lo zainoSchienale e spallacciEntrambi costituiti in spugna dalla buona consistenza, sono piuttosto comodi, ma lo schienale non presenta una struttura rigida di rinforzo, pertanto lo zaino si deforma durante il trasporto se i carichi al suo interno non sono ben distribuiti (oggetti pesanti sul fondo e man mano la roba più leggera). Questo aspetto è decisamente importante per un avvicinamento senza stress alla schiena, quindi mi raccomando, un occhio di riguardo quando lo riempite prima di partire.Inoltre la traspirabilità dei materiali a contatto con il corpo non è degna di nota, ma c’è da dire che questo aspetto può passare in secondo piano vista la tipologia di zaino e gli avvicinamenti tutto sommato contenuti.Vani porta-oggetti e tascheCome avrete notato lo schienale si apre completamente e al suo interno si trova una capiente tasca in rete progettata per riporre le scarpette da arrampicata. Avevo dei dubbi in merito, in quanto credevo che le scarpette avrebbero dato fastidio alla schiena una volta indossato lo zaino, ed invece non si percepiscono affatto.Tasca in rete per scarpetteSu un fianco troviamo una capiente tasca porta oggetti con cerniera, specifica per contenere una guida della falesia e altri accessori, in modo da poterli recuperare anche senza togliere lo zaino.Sull’altro fianco dello zaino c’è la classica tasca in tessuto elasticizzato per contenere la borraccia, molto pratica e anch’essa decisamente capiente.Nella parte superiore si trova una grande tasca porta oggetti, imbottita come il resto del corpo principale dello zaino (mi viene il dubbio che possa trasformarsi in una borsa frigo…) con all’interno il gancio per attaccare le chiavi, accessorio fondamentale.Gancio per chiaviAltri accessori e particolarità del Blue Ice OctopusPer non farci mancare nulla questo zaino è dotato di una serie di accessori molto utili e compatti. Per esempio la maniglia superiore per sollevare lo zaino. Robusta e ben posizionata.La fettuccia con gancio per fermare la corda nel caso la si voglia portare esternamente.Con questo assetto però ho riscontrato una perdita di robustezza dello schienale, dovuto al forte peso della corda. Lo zaino tende a piegarsi su se stesso e dopo poco tempo gli spallacci e lo schienale diventano fastidiosi. Sconsiglio pertanto questo assetto.In questo zaino è anche possibile far scomparire la fascia lombare grazie ad una doppia fodera sullo schienale. Questo può essere utile per rendere lo zaino meno ingombrante oppure per un utilizzo “da viaggio”, magari quando lo si mette nella stiva dell’aereo.Non può mancare la cinghia pettorale per una regolazione ottimale e maggiore stabilità durante gli avvicinamenti.Inoltre è presente una doppia daisy chain sulla parte frontale, una a dx e una a sx per aggancio della rete porta casco, moschettoni e oggetti vari. Purtroppo le maglie della “chain” sono molto strette e risulta impossibile far passare direttamente il cinturino del casco. Se lo si vuole portare esternamente dovrete munirvi di rete apposita.Daisy chainTelo porta-cordaSpecial guest per l’Octopus 45 L è il comodo telo porta-corda, ben progettato, con più maniglie per permettere una rapida raccolta della corda durante gli spostamenti.&nbsp;Il porta-corda prevede una sorta di sacca aperta che forma un pezzo unico con il telo, questo fa si che la corda possa scivolare velocemente all’interno della sacca e quindi essere sollevata senza il pericolo che esca dai lati.Porta-corda inclusoInoltre troviamo un velcro molto ampio per chiudere la corda nella sacca in modo che il tutto diventi quasi una borsa. Bell’idea!Chiusura in velcroIdrorepellenza del Blue Ice OctopusNon ho testato lo zaino sotto la pioggia, ma ho fatto una prova “in casa”. Il corpo principale e gli spallacci sembrano reggere bene l’acqua e anche dopo molti minuti non assorbono molto, questo significa che la membrana TPU fa il suo lavoro. Non è sicuramente uno zaino impermeabile però. La parte frontale essendo in gomma non ha nessun problema a riguardo. L’unico tasto dolente è sulla cerniera principale che assorbe tutta l’acqua che riceve praticamente all’istante. Tendenzialmente, però, è raro andare in falesia quando piove!Consigliato perLo zaino Blue Ice Octopus 45L è il prodotto perfetto per il “falesista”, ovvero per chi ama la scalata sportiva e predilige i monotiri in falesia, con avvicinamenti non troppo lunghi. In queste situazioni occorre uno zaino che sia semplice e resistente, che contenga tutto il necessario e che abbia un comodo portacorda: insomma, tutto quello che offre l’Octopus 45L.Mi sento di consigliarlo anche a chi viaggia spesso in aereo, ma per il trasporto preferisce una zaino perché è un “trekker inside”. La forma e il design si sposano molto bene per questo utilizzo.Disponibile anche nella versione più compatta da 35 litri.[prezzo-link link=""https://mountainreview.it/vai/blue-ice-octopus-45l/""]"
27017,"Bca Stash Pro 22L","PremessaLo zaino BCA Stash Pro 22L è uno zaino pensato per brevi escursioni sci-alpinistiche e per freeride con gli impianti. La casa americana lo definisce uno zaino perfetto per il ""sidecountry"", cioé quelle salite (ma soprattutto discese) a poca distanza dalle piste.Caratterizzato da un’elevata stabilità in discesa, dispone di diversi scomparti e tasche necessari per poter portare con sé tutto il necessario per una giornata sugli sci, che sia in un resort o lontano dalle piste.Inoltre, è realizzato con materiali molto resistenti, a prova di utilizzo intenso e professionale.Caratteristiche tecniche del BCA Stash Pro 22LDue misure con diversa lunghezza del dorso: S/M e M/LVolume: 20 litri (S/M) / 22 Litri (M/L)Peso: 1.084 gr , 1.111 gr (M/L)Dimensione del busto: 38.1-45.7 cm (S/M) / 43.1-53.3 cm (M/L)Materiali: Nylon Ripstop 420d rivestito in PU, Nylon Ripstop doppio 210d rivestito in PU, fodera PE Ripstop 200DPannello posteriore modellato ""Cooling fin""Tasca lateralePorta sci diagonaleScomparto separato per artva, pala e sondaPorta casco rimovibilePorta maschera foderata in pilePorta piccaCerniere: YKK con trattamento DWR[link-produttore link=""https://mountainreview.it/vai/bca-stash-pro-22l/""]Modalità di testIl BCA Stash Pro 22L è stato testato in modalità freeride a fine inverno e per uscite di sci-alpinismo, anche su ghiacciaio, durante la stagione primaverile.Le uscite di sci-alpinismo sono state effettuate durante belle giornate primaverili con temperature variabili ma comunque mai calde, con un dislivello medio di 1.000-1.500 metri.La prova sul campo del BCA Stash Pro 22LPrime impressioniLo zaino ha un design molto pulito e snello. Viene fabbricato in un’unica colorazione: il nero.Il volume interno totale è di 22 litri, suddivisi in due scomparti principali. Non è molto capiente ma è in linea con il target di utilizzo: freeride con gli impianti, e brevi gite di scialpinismo.Al tatto il materiale trasmette robustezza e qualità: caratteristiche confermate durante l'utilizzo.  Anche dopo averlo appoggiato e strusciato a terra diverse volte, non ho notato danni o segni di alcun tipo.Per contro, il peso non è contenuto per la categoria: 1.100 gr per un 22 litri non sono pochi. Ma oltre alla robustezza dei materiali il peso è determinato anche dai molti accessori e da una struttura che privilegia la stabilità dello zaino durante le discese.Accesso al vano principaleAllo scomparto principale si accede attraverso una lunga zip che permette, sul fianco sinistro, di aprire la quasi totalità della lunghezza dello zaino.Al suo interno è presente una tasca dove è possibile mettere piccoli oggetti, così come le chiavi, che possono essere attaccate ad una clip.Lo scomparto principale con l’apertura per tutta la lunghezza (solo da un lato).In basso è presente un separatore, che è possibile fissare o rimuovere con l’aiuto di una zip. Serve a posizionare nella parte inferiore alcuni oggetti più facilmente raggiungibili dall’esterno senza dover togliere lo zaino.La parte bassa dello scomparto principale può essere mantenuta divisa tramite una zip.Questa cosa è possibile grazie ad una cerniera esterna laterale che consente appunto di accedere alla parte bassa del BCA Stash Pro. Questo scomparto, dove è consigliabile stivare gli oggetti utilizzati più di frequente, elimina la necessità di togliersi lo zaino dalla schiena ogni volta che si cerca qualcosa.Le tasche del BCA Stash Pro 22LIl BCA Stash Pro 22L è formato da due scomparti interni. Oltre a quello principale ve ne è uno apposito per artva, pala e sonda, accessibile dall'esterno con apposita zip.La tasca dedicata ai materiali di emergenzaTra i due scomparti principali vi è anche una tasca porta maschera ricoperta in pile, anche questa accessibile da una zip esterna.Il porta maschera.Le zip sono state fatte in modo da essere facilmente aperte e chiuse anche con guanti non molto sensibili, vista la loro generosa grandezza.Nel complesso, il BCA Stash Pro è ricco di tasche e scomparti.  E' quindi uno zaino che si farà amare da chi vuole avere un posto separato per ogni cosa: se si organizza bene la distribuzione dei materiali, tutto sarà facilmente raggiungibile. Al contrario, per chi preferisce lo zaino a singolo scompartimento, tutte queste tasche sembreranno superflue e caotiche.AccessoriNella parte esterna sono subito visibili il porta picca e i lacci per portare gli sci in diagonale o uno snowboard in verticale.È anche presente un passante rinforzato dove è possibile legare uno ski-strap nel caso lo si desideri. Lo zaino è anche dotato di una retina a scomparsa per trasportare il casco.Schienale e spallacci del BCA Stash Pro 22LLo schienale è ha una buona struttura e supporta molto bene lo zaino durante la discesa, ma mostra qualche limite di sudorazione in fase di salita. Gli spallacci sono abbastanza fini ma larghi il giusto, così come la cintura sui fianchi. Una volta trovate le proprie misure e regolate bene le fettucce, lo zaino risulta sempre ben fermo a prescindere dai movimenti che si vanno a fare durante la sciata. Sulla cintura è anche presente una piccola tasca per barrette, gel o altri piccoli oggetti che si vuole avere a portata di mano.Il BCA Stash Pro 22L in salitaIl BCA Stash Pro 22L è comodo anche durante la fase di salita. Spallacci e cintura permettono di avere lo zaino ben saldo alla propria schiena e restituiscono un buon comfort. Tuttavia lo schienale non brilla in quanto a traspirabilità. Soprattutto nelle giornate con temperature più alte, tende a far sudare la schiena, a dimostrazione che non è uno zaino ideale per i grandi dislivelli primaverili.Il BCA Stash Pro 22L in discesaLo zaino risulta molto stabile durante la fase di discesa. La cintura mantiene lo schienale sempre saldamente attaccato al corpo e quasi non sembra di averlo addosso, nonostante il peso non proprio ridotto. Si percepisce chiaramente che è uno zaino con una forte vocazione per la discesa. Consigliato perConsiglio il BCA Stash Pro a sciatori e sciatrici che desiderano uno ""zaino da discesa"". Un prodotto perfetto per un utilizzo freeride con gli impianti e adatto anche a brevi gite di scialpinismo, a condizione di non doversi portare molto materiale.  Parliamo quindi di uscite in giornata dove al massimo si porta con sè un paio di ramponi ed una picca ma non altro, visto il volume contenuto.Del resto il peso abbastanza elevato e lo schienale poco traspirante non lo rendono molto adatto ai grandi dislivelli primaverili. Il suo terreno d'elezione sono le giornate di inverno vero, nelle vicinanze degli impianti di risalita.Infine, la solidità e la qualità complessiva dei materiali lo rendono adatto ad impieghi intensivi, per chi lavora come maestro o guida o per chi ha la fortuna di poter sciare non solo nel week-end..[prezzo-link link=""https://mountainreview.it/vai/bca-stash-pro-22l/""]"
27046,"Mountain Equipment Tupilak 20","Il Mountain Equipment Tupilak 20 vest pack è la proposta di zaino gilet tecnico di Mountain Equipment. Disponibile sia da 14 che 20 litri , questo zaino è la proposta ibrida di zaino da trail running e alpinismo. Va bene per avventure di un giorno in montagna sia su roccia, ghiaccio o neve. Il taglio a gilet tecnico e la sua leggerezza lo rendono ideale per attività aerobiche molto intense.Tupilak: questa è la serie di zaini ""simply functional"", ovvero semplicemente funzionali. Il design è minimale. Tutti gli zaini sono contraddistinti dal colore Magma (rosso-arancione), molto acceso e ben visibile.Mountain Equipment è un'azienda inglese di attrezzatura da montagna specialmente indirizzata all'uso alpinistico. Nel suo catalogo non si trovano prodotti per il tempo libero ma solo prodotti orientati ad un uso outdoor intenso. Il loro sito è una fonte interessantissima di informazioni su come scegliere il materiale più adatto per le proprie avventure in montagna. Ricorda i manuali di attrezzatura di montagna scritti da alpinisti che hanno usato la propria attrezzatura fino in fondo, modificandola a proprio uso specifico.Caratteristiche tecniche del Mountain Equipment Tupilak 20Capacità: 20 litriPeso: 510 grTessuti PACT™ 300 e 100 ; durevoli, leggeri e resistenti all'acquaChiusura integrata con cordino Cohaesive e fibbia Grappler in alluminio di lunga durataSpallacci morbidi in stile gilet con ampie tasche in rete e tasca per il telefono con zipZip laterale per un rapido accesso al corpo principaleTasca laterale per bastoncini pieghevoli o borracciaSchienale in air mesh di poliestere riciclato[link-produttore link=""https://www.mountain-equipment.co.uk/products/tupilak-20-vest-pack""]Modalità di testHo provato il Mountain Equipment Tupilak 20 tra febbraio e aprile. L'ho usato soprattutto per arrampicare vie lunghe e per allenamenti di trail-running. L'ho usato anche in un giro in mountain bike.https://youtube.com/shorts/q8e-WDF1yb0?feature=shareReel: il test in sintesiLa prova sul campo del Mountain Equipment Tupilak 20Il nome: TupilakIl Tupilak nella cultura Inuit è un amuleto mistico che viene plasmato con parti di animali e a cui viene data vita soffiandogli. Il suo destino è andare a uccidere il nemico del proprio creatore. La storia dei Tupilak è molto affascinante, anche se a mio avviso non è proprio un nome azzeccato per una serie di zaini da alpinismo.Prime impressioniPartiamo dal volume: Mountain Equipment spiega nel suo sito che il volume degli zaini viene determinato riempiendoli di palline rigide, nel rispetto delle loro dimensioni. In secondo momento le palline vengono versate in un cilindro graduato e vi si misura il volume. Il concetto di volume ottimale sta in questo riempire lo zaino nel rispetto della sua forma. Si tratta quindi di un volume realistico, tutto sfruttabile.Accesso al vano principaleLo spazio a disposizione nella sacca principale è molto accessibile. La forma dello zaino è un po' a pera, in modo da esser anche avvolgente attorno alla vita. La sacca principale è chiusa con un cordino che viene tirato su uno strozzo integrato nel tessuto. Il risultato è molto pulito e funzionale (in ME lo chiamano cordino Cohaesive). Tuttavia chiudendo la sacca con la patta superiore non si riesce a realizzare una chiusura impermeabile. Peccato non sia stata usata la chiusura impermeabile roll-top del Tupilak 30. Forse in questo caso è stata preferita la semplicità.Particolare del Cohaesive - lo strozzo integrato al tessuto per chiudere la sacca principaleLa patta superiore è poi chiusa con la particolare fibbia Grappler di Mountain Equipment. Per chiuderla bisogna farla scivolare sulla parte di fettuccia verticale rigida, poi questa si aggancia nell'apposito occhiello. Efficace ma non così intuitiva.La sacca principale sul lato destro può anche essere aperta con una cerniera, per avere diretto accesso laterale. Onestamente per uno zaino così piccolo mi sembra un accessorio in più, che rischia di essere solo un punto debole per la sacca. Personalmente non l'ho mai usata.Robustezza I tessuti sono il PACT 300 e 110, dove PACT sta per PolyAmide, Coated, Tenacious. Entrambi i tessuti utilizzano filati di nylon 6,6 ad alta tenacità in doppia trama ripstop eccezionalmente resistente e durevole. Questo è uno dei pregi di questo zaino: ha acquisito la stessa resistenza degli zaini più grandi da avventure di più giorni, che sono fatti dello stesso tessuto. Questo tessuto viene trattato internamente con un coating a base poliuretano. Esternamente invece è applicato un trattamento DWR a base fluoro.Particolare della spalmatura interna di poliuretano sul tessuto PactMountain Equipment spiega che hanno volutamente mantenuto un DWR a base fluoro, perché più resistente nel tempo. A parità di ciclo di vita e prestazione ritengono che questa scelta inizialmente a maggiore impatto ambientale, sia in seguito ripagata dal non dover ravvivare il trattamento DWR.Particolare del trattamento DWRIl Pact 300, il tessuto più robusto , è usato per il fondo e la parte frontale dello zaino, mentre il Pact 100 è impiegato per la parte laterale dello zaino, così da risparmiare un po' di peso. Il risultato complessivo è comunque uno zaino eccezionalmente robusto. Per quanto sia stato strusciato su rocce e sia passato in mezzo alla vegetazione lo zaino è rimasto perfetto.SpallacciPer chi come me è abituato agli zaini da alpinismo, la prima volta che indossa il Tupilak 20 vest pack rimarrà sorpreso dalla assenza di cintura ventrale. Al suo posto invece sono disponibili sui due spallacci due tiranti che stabilizzano perfettamente il carico.Sono questi due ampi spallacci la caratteristica principale di questo zaino e che lo rendono così speciale. Sono ampi e morbidi, quando indossati creano una chiusura molto avvolgente attorno al torace. Mountain Equipment non ha chiuso i due spallacci tra di loro con una cerniera, come nel caso degli zaini puri da trail running. Questa scelta, a mio parere azzeccata, è coerente con il progetto stesso di questo zaino, che vuole essere una trait d'union tra diverse discipline di montagna.Le fettucce di tensionamento sono riposizionabili su 9 diversi punti in aggancio, in maniera da adattarsi perfettamente alla corporatura dell'utilizzatore.TascheSugli spallacci sono presenti due tasche verticali per accogliere borracce morbide da trail running o barrette. Sullo spallaccio sinistro invece è ricavata un'ampia tasca con cerniera adatta a un telefono e/o altre barrette.Ho trovato queste tasche veramente utili. In estate quando si scala in maglietta va spesso a finire che il telefono rimane in fondo alla zaino perché non si ha nessuna tasca sulla maglietta. Invece in questo modo è subito accessibile. Allo stesso modo sono a portata di mano barrette e borracce, per alimentarsi in sosta o durante il cammino.&nbsp;Per chi è abituato a usare il camel-back su entrambi gli spallacci sono applicate le asole per passare il tubo e tenerlo in posizione. La sacca andrà invece posizionata tra il dorso dello zaino e la sacca principale. Unica pecca è che lo spazio è forse un po' troppo ampio e la sacca tende a muoversi. Trovo che sia preferibile idratarsi con borracce da mettere negli spallacci o nell'ampia tasca laterale dello zaino.Schienale del Mountain Equipment TupilakLo schienale in mesh è davvero molto traspirante. L'ho potuto apprezzare in una calda giornata di scalata a Arco.Il dorso del Tupilak 20 Vest pack piacerà molto a chi corre perché è molto aderente e traspirante. Ma come rovescio della medaglia non è sufficientemente rigido da ""schermare"" gli spigoli dei friend contro la schiena. Lo zaino tende sempre ad avere una forma un po' a palla, in qualche modo si avvolge attorno al suo contenuto. Tuttavia una volta indossato lo si sente sempre ben stabile.Per via di questo schienale ""morbido"" il Tupilak 20 non è uno zaino da grandi carichi. Per intenderci non è lo zaino adatto per portare alla base di una parete chili di chiodi e friend per attrezzare dei tiri.Tasca frontaleSulla parte anteriore dello zaino è incorporata una tasca frontale: di fatto è un pannello di Pact 300 che copia la forma dello zaino; è chiusa nella parte inferiore e laterale ed è aperta in alto. Esternamente accoglie i porta piccozze. In alto è chiusa con un piccolo bottone a pressione.Devo ammettere che appena ho avuto tra le mani lo zaino mi sono chiesto ""come uso questa tasca?""Non ci stanno le scarpe se lo zaino è pieno, non ci sta in ogni caso il casco. Mountain Equipment consiglia di usare questa tasca per riporre indumenti bagnati, in questo modo in effetti non bisogna metterli nella tasca principale dove potrebbero bagnare altre cose. In giornate con meteo che alterna scrosci di pioggia a sereno - classico tempo inglese - avere una tasca apposita per il guscio bagnato è davvero utlle. A tal fine la tasca in fondo ha anche un piccolo buco rivettato che permette lo scolo dell'acqua.&nbsp;Il piccolo bottone a pressione della tascaAl centro il piccolo foro di scarico acquaTra le caratteristiche di questa tasca vi è anche la possibilità di mettere un pala da valanga: e qui mi sono illuminato!Il Mountain Equipment Tupilak come zaino da scialpinismoLa tasca anteriore è dotata di uno spazio in cui possono essere riposte pala e sonda. Il Tupilak 20 vest pack&nbsp;diventa così uno zaino con compartimento separato di sicurezza ideale per le scialpinistiche di un giorno. Addirittura la patta superiore permette di portare la corda. Lo zaino è perfetto per una scialpinistica primaverile, vista anche la grande traspirabilità del dorso, oppure per quando si vuole fare molto dislivello e si deve limare ogni grammo della propria attrezzatura, senza però rinunciare al vano separato di sicurezza e alle tasche sugli spallacci per borracce e barrette.&nbsp;Lo zaino in modalità porta cordaZaino caricatoDa notare, che i porta-piccozze sono davvero stabili e ben fatti. Non sono stati aggiunti tanto per dire “ho un accessorio in più” ma davvero c'è stata una progettazione attenta.Sui due lati dello schienale sono state addirittura posizionate due piccole asole con cui fissare gli sci. Sono un po' di emergenza, ma meglio di niente. Di sicuro sono adatte a sci leggeri, molto meno a sci larghi e pesanti.Sfortunatamente la mia stagione di sci è finita a febbraio e non ho potuto provarlo, ma come vedete dalle foto non c'è motivo per cui non possa andare bene.Per essere sicuro della sua stabilità ad alta velocità ho testato questo zaino in mtb. In discesa è sempre rimasto stabile.Accessori del Mountain Equipment TupilakLo zaino Tupilak 20 vest pack non finisce di stupire per la sua vasta gamma di accessori per stoccare materiale.Tra sacca principale e dorso è posizionata in alto una comoda tasca con zip, molto capiente, al cui interno c'è anche un piccolo moschettone per le chiavi di casa o dell'auto.Sul lato sinistro dello zaino all'esterno è disponibile una tasca ampia per riporre i bastoncini pieghevoli o una borraccia grande.Vestibilità del Mountain Equipment Tupilak 20Il Tupilak è uno zaino che nasce per essere ""vestito"" grazie ai suoi due spallacci molto morbidi che fasciano il torace. Ho trovato questa chiusura molto avvolgente. La taglia è quindi determinata dalla circonferenza del torace e non dalla lunghezza della schiena come in genere succede con gli zaini classici.Le taglie disponibili sono quindi: S/M (70-90cm), M/L (85-105cm). Io ho 95 di torace quindi ho scelto la taglia M/L. Lo zaino risulta così perfettamente aderente e stabile anche in attività molto dinamiche.Consigliato perIl Mountain Equipment Tupilak 20 Vest Pack riesce a centrare il suo obiettivo di essere uno zaino ibrido tra trail-running e alpinismo. Mantiene la stabilità e disponibilità di tasche sugli spallacci di uno zaino da trail running, senza rinunciare a un volume di carico minimo per giornate piene anche in alta montagna.Davvero consigliato per gli amanti dello scrambling, ovvero dell'alpinismo facile e veloce in montagna. Perfetto per chi voglia avere uno zaino che fa tutto bene, quindi ancora più indicato per una vacanza in aereo: con un solo zaino si porta via la possibilità di fare una bella uscita di trail running e il giorno dopo una via in montagna.Il tessuto dello zaino invece ha uno standard di resistenza all'usura tipico dei prodotti per l'alta montagna: difficilmente avremo bisogno di cambiarlo durante la nostra vita![prezzo-link link=""https://mountainreview.it/vai/mountain-equipment-tupilak-20/""]"
27053,"Ferrino Hervey Pants Man","PremessaGli Hervey Pants Man sono dei pantaloni versatili, creati dall’azienda torinese Ferrino per affrontare le attività di trekking, l’escursionismo e i viaggi.L’elevata sensazione di comfort, data dalla loro vestibilità, permette di indossarli anche per lunghi periodi senza alcun fastidio.Caratteristiche tecniche dei Ferrino Hervey Pants ManTessuto: Getdry Bistretch. Poliammide 85%, Elastan 15%Peso: 420 gr (150 gr/m2)Inserti elastici in vitaChiusura in vita con bottone e cintura integrataTravel pocket amovibile con chiusura lampoTasche con chiusura lampo: due in vita, due posteriori e due sulle cosceGinocchio preformatoAsciugatura rapidaRegolazione elastica a fondo gambaDisponibili in 4 diversi colori: antracite, verde chiaro, verde scuro e acciaioPaese produttore: Cina[link-produttore link=""https://www.ferrino.it/shop-it/abbigliamento/uomo/pantaloni/20058hf744-hervey-pants-man.html""]Modalità di testHo utilizzato i Ferrino Hervey Pants Man durante tutte le mie escursioni di questa primavera decisamente piovosa fino ai 1500 metri di quota.Ho affrontato dislivelli poco impegnativi, di circa 400 metri, su sentieri ben tracciati, sia nei boschi ombrosi che su creste esposte e ventose, sempre con zaini pesanti sulle spalle.Visto il meteo del periodo non sono mancate le esperienze sotto la pioggia e con temperature anche inferiori ai 10 °C. In un viaggio di pochi giorni in Sardegna ho potuto testarli anche con temperature superiori ai 30°C .La prova sul campo dei Ferrino Hervey Pants ManCome si presentanoI Ferrino Hervey Pants Man colpiscono immediatamente per la leggerezza del loro tessuto che lo rendono a tutti gli effetti un pantalone adatto anche all’uso estivo. Sono leggeri, comprimibili ed estremamente elastici.La linea è sobria e i quattro colori disponibili (Antracite, Mauve Green, Dark Green e Steel) sono facili da abbinare con il normale abbigliamento da trekking e da viaggio.All’interno della vita è presente una bella serigrafia non visibile dall’esterno, ma piacevole ogni volta che li si prendono in mano per indossarli.Le tante tasche sono tutte chiuse da zip e questo gli dà un aspetto quasi “cargo”.Dal momento che si tratta di un capo per l'escursionismo, non sono presenti rinforzi o zone anti-usura, accorgimenti tipici dei pantaloni da alpinismo.Regolazione e comfort dei Ferrino Hervey Pants ManI Ferrino Hervey Pants Man vengono venduti correlati di una cintura removibile con una fibbia in plastica a pressione già infilata nei suoi passanti. Questa cintura risulta affidabile e comoda da utilizzare, oltre a non dare mai la sensazione di pesare sui fianchi.In vita sono presenti anche dei pratici inserti elastici. Nel caso di un utilizzo dei pantaloni con le tasche vuote, questi risultano più che sufficienti e si può optare per un indosso senza la cintura.Le ginocchia sono preformate e sul fondo gamba è presente un laccetto elastico che permette di regolare, tramite pulsante, il pantalone sopra lo scarpone.Il laccetto elastico sul fondo gamba dei Ferrino Hervey Pants Man.Questa regolazione alla caviglia l’ho trovata molto comoda anche per stringere il fondo del pantalone alzandolo sopra il polpaccio.Una soluzione ideale per trasformarli in una sorta di “pinocchietto” nelle giornate estive, oppure quando si attraversa l’erba bagnata.Il tessuto Getdry dei Hervey Pants Man fa scivolare l’umidità lungo le fibre, favorendone l’evaporazione e garantendo così un’asciugatura rapida.Durante gli acquazzoni ho notato che, pur bagnandosi, il tessuto non si attacca alla pelle e il tempo di asciugatura è davvero breve.TascheI Ferrino Hervey Pants Man hanno sei tasche principali e questo li rende dei pantaloni “cargo” ideali anche per il viaggio.Troviamo due tasche posteriori, due anteriori e due laterali sulle cosce, tutte richiudibili con delle zip al cui cursore è attaccato un pratico cordino di prolunga con “pallina” in plastica.Nel complesso, le tasche risultano abbastanza capienti; anche se quelle laterali avrebbero potuto essere un paio di centimetri più profonde. Infatti, lo smartphone entra a fatica.Considerando che il tessuto di questi pantaloni è molto leggero, sconsiglio di mettere nelle tasche oggetti grossi e pesanti, come il portafogli bifold “classico”, in quanto potrebbero risultare più fastidiosi rispetto a quanto sarebbero con un pantalone più strutturato. Meglio optare per portafogli compatti da viaggio.Alla cintura è presente una settima tasca, completamente asportabile, chiamata “travel pocket”, anch’essa richiudibile con una zip. La si può utilizzare come porta tessere e banconote in viaggio. Questa tasca può essere poi ribaltata e inserita all’interno della vita dei pantaloni per nasconderla.La travel pocket dei Ferrino Hervey Pants Man.Un limite della travel pocket è che, una volta dentro al pantalone, obbliga a manovre poco ""estetiche"" per estrarla dalla vita, ma è il giusto prezzo per tenere al sicuro carte e denaro soprattutto in viaggi poco sicuri.Termicità, traspirabilità e resistenzaHo utilizzato i pantaloni Ferrino Hervey Pants Man in molteplici contesti e situazioni metereologiche. Mi sono sempre sentito completamente a mio agio come temperatura, nonostante gli zaini pesanti e lo sforzo.Nelle giornate più calde, 30°C circa con leggero vento durante un viaggio in Sardegna, li ho tenuti sollevati sopra il polpaccio senza percepire più caldo del dovuto, anche grazie alla vestibilità morbida.Nelle occasioni più fredde, sotto i 10°C, ho avvertito un po’ di fresco solo in cresta a 1500 m mentre soffiava il vento. Comunque nulla di insopportabile. Pur non essendo pantaloni studiati per sopportare temperature rigide, la protezione dal vento è risultata discreta e sufficiente anche per le mezze stagioni.Nonostante la leggerezza, il tessuto non ha mai riportato danni, sebbene durante l’utilizzo mi sia capitato di incagliarmi in alcune piante con le spine. Tuttavia, è naturale che in questi casi ogni asperità venga percepita dalla pelle. Vestibilità dei Ferrino Hervey Pants ManLa vestibilità è decisamente comoda. Io sono alto circa 185 per 80 Kg e ho testato i Ferrino Hervey Pants Man in taglia L che in vita mi è perfetta.Lungo la gamba il pantalone è largo, un po’ in controtendenza con la moda “slim” degli ultimi tempi. Questa scelta risulta azzeccata perché i tessuti sono morbidi, rimangono freschi e non costringono mai anche dopo un utilizzo di molte ore.Il tessuto Getdry è estremamente elastico e concede la massima libertà di movimento, necessaria durante le attività escursionistiche.L'elasticità dei pantaloni FerrinoConsigliati perConsiglio i Ferrino Hervey Pants Man a tutti coloro che cercano pantaloni lunghi leggeri ed estremamente versatili da utilizzare per trekking ed escursionismo durante le belle giornate nelle mezze stagioni e anche in estate.Li reputo ideali per i viaggiatori che camminano molto e hanno bisogno di un pantalone comodo e traspirante da utilizzare diversi giorni di fila, magari da lavare la sera e rimettere al mattino.Allo stesso tempo può essere un’ottima scelta per chi cerca un pantalone da trekking dal design sobrio, che si possa utilizzare anche in contesti urbani senza essere scambiati per dei montanari.Visto il materiale leggero e la vestibilità ampia, non sono adatti per un escursionismo tendente all’alpinismo, dove sono presenti passaggi tecnici e rischio di abrasioni.Prezzo: 126,90 €[prezzo-link]"
27138,"Beal Legend 8.3","Le Beal Legend 8.3 mm sono delle mezze corde da roccia della casa francese, dalla quale mantengono lo stile “privo di fronzoli”. Assente qualsiasi trattamento Dry, fanno della maneggevolezza e della compattezza i loro punti di forza.Caratteristiche tecniche delle Beal Legend 8.3Tipologia: mezza cordaLunghezza: 60 mDiametro: 8.3 mmPeso: 47 g/mNumero di cadute mezza corda: 13Allungamento dinamico: 36%Forza d’arresto: 5,3 kNDisponibili in lunghezza 50 m o 60 m[link-produttore link=""https://www.beal-planet.com/en/dynamic-ropes/1445-9023-legend-83mm.html""]Il look delle Beal Legend 8.3Trattandosi di mezze corde classiche, lunghe 60 m, sono pensate per essere utilizzate nelle vie alpinistiche classiche nelle quali, avendo due colori ben distinti (verde e rosso), si possono “chiamare” con facilità durante la scalata. Il look è classico Beal, diciamo con un richiamo vintage rispetto alle corde fluo mono-colore che troviamo sempre più spesso nei negozi.Un rapido confronto con altri modelliI 47 g/m, quindi, considerato il loro diametro, definiscono un peso nella media della concorrenza. Per confronto le mezze corde Beal Gully, ad esempio, pesano 36 g/m mentre le mezze corde Beal Cobra II pesano 48 g/m. Per cui le Legend sono più pesanti di circa il 23% rispetto alle Gully, ovvero hanno il 23% di materiale in più, mentre sono praticamente dello stesso peso (2% di differenza) rispetto alle Cobra II che comunque hanno un diametro maggiore (8.6). Da questo confronto capiamo che le Beal Legend 8.3 risultano essere più robuste e durevoli rispetto alle Gully (che sono delle corde estreme in termini di diametro e leggerezza) mentre hanno caratteristiche di peso e diametro simili alle Cobra II, dalle quali però differiscono per costruzione e trattamento.Infatti, a differenza delle Cobra II, le Beal Legend 8.3 non sono costruite con la tecnologia Unicore che salda la calza esterna all’anima della corda (ossia l’insieme di tutti i trefoli), impedendo così lo scorrimento della calza e creando un corpo unico. Si tratta quindi di corde che si propongono ad un pubblico di arrampicatori principianti o intermedi che cerca innanzitutto un prezzo accessibile.SostenibilitàLa Beal per ogni corda dinamica che vende promette di piantare un albero e offre un sistema di raccolta delle corde usate, che poi vengono destinate al riciclo.Modalità di testHo utilizzato le Beal Legend 8.3 durante la primavera del 2024 prevalentemente arrampicando in Valle del Sarca lungo le numerose pareti che questo magnifico scorcio di Trentino offre.https://youtube.com/shorts/FMMos1uN5v8?feature=shareReel: il test in sintesiLa prova sul campo delle Beal Legend 8.3Primi utilizziLa prima cosa che si apprezza fin da subito è che la matassa delle corde nuove si può disfare molto velocemente grazie al sistema Magic Pack: il quale il capo è già preparato già nella confezione e basta tirarlo per sfilare la corda senza che si annodi su se stessa.&nbsp;Fin dai primi usi le Beal Legend garantiscono un’ottima scorrevolezza nel dare corda utilizzando sia il secchiello che il mezzo barcaiolo.Trattenuta del primo e feeling in arrampicataOttimo il feeling nel grip di tenuta, specie in caso di bloccaggio durante alcuni passaggi ostici o nel caso la cordata che ci precede sia lenta e costringa a fermarsi. Ho anche avuto modo di testarle, in qualità di assicuratore, in una situazione di caduta del primo di cordata, in seguito al cedimento improvviso (e totalmente inaspettato) di un appiglio. La forza di arresto unita all’allungamento dinamico hanno consentito un’ottima trattenuta senza conseguenze per me e per la mia compagna che se l’è cavata solo con un po’ di spavento e qualche metro di volo.Le caratteristiche tecniche delle Beal Legend consentono una buona gestione della sicurezza della cordata poiché gli ancoraggi vengono meno sollecitati grazie all'ottimo allungamento dinamico delle corde in caso di caduta del primo.Corde “al naturale”L’assenza di qualsiasi trattamento rende la corda molto maneggevole e contiene il peso complessivo ma al contempo la espone maggiormente all’umidità e alla polvere, rendendo quindi eventualmente necessario lavare la corda a fine stagione prima di riporla all’ombra in un luogo asciutto. Infatti, dopo una decina di utilizzi, ho notato un leggero ispessimento della corda e una minore (ma davvero contenuta) maneggevolezza rispetto alle prime uscite, probabilmente imputabile alla polvere che si insidia all’interno della calza. Mi ha stupito invece positivamente l'integrità della calza che non ha presentato particolari segni d’usura o “pelucchi”. di alcun tipo.Prestazione in doppiaConsiderata la buona maneggevolezza data dalla morbidezza della calza e l’assenza di trattamenti, temevo che nelle doppie la corda si avvolgesse in parte su sé stessa; ho avuto invece modo di constatare come durante il lancio ci fosse una certa “rigidità”, sebbene inferiore ad altre mezze con trattamento dry con cui ho scalato, che limita questo rischio.Le asole che si sono formate si sono sempre disfatte con facilità.Peccati non venialiUnico vero contro di queste corde è la mancanza del segno della metà, rendendo quindi molto difficile avvisare il primo di cordata quando si è raggiunta la metà della corda o, in caso di doppie con un’unica corda, trovare la metà sull’ancoraggio.Anche io, come l’altro tester Andrea che ha testato le Beal Cobra II, dovrò comprarmi il Beal Rope Marker per segnare la metà delle corde.Consigliate perMi sento di consigliare le Beal Legend 8.3&nbsp; a chi si avvicina all'arrampicata su vie lunghe e all'alpinismo su roccia e cerca un prodotto maneggevole e con un buon rapporto qualità/prezzo. Potrebbero essere le prime corde per impratichirsi, fare esperienza e poi eventualmente passare a modelli con tecnologie e trattamenti più completi. Non si tratta invece di corde indicate per alpinismo invernale o su ghiaccio e neve, considerata l’assenza di qualsiasi trattamento della guaina.[prezzo-link link=""https://mountainreview.it/vai/beal-legend-8-3/""]"
27171,"La Sportiva Levante","La Sportiva Levante è una scarpa da mountain running ad alte prestazioni, adatta alle runner di peso medio-leggero, che corrono lunghe distanze su terreni rocciosi e duri. I tratti distintivi di questa scarpa sono l’elevata precisione e l’ottima calzata, ottimizzata per il piede femminile. L’utilizzatore ideale è la runner che cerca leggerezza, protezione e facilità di corsa.Caratteristiche tecniche delle La Sportiva LevanteTomaia: air mesh traspirante in materiale riciclato + rinforzi rip stop in film termoplastico + collarino in knit + pannelli laterali in Nylon mono-filamentoIntersuola: in schiuma XFlow™ + Trail Rocker™Technical Fit dedicato alle performance sulle lunghe distanzeFodera: mesh anti abrasione in materiale riciclatoSoletta: OrthoLite® Hybrid Mountain Running® ergonomica da 4 mmBattistrada: in mescola FriXion® White con Impact Brake System (IBS) e inserti FLEX longitudinali Altezza dei tacchetti: 4.5 mmDrop: 6 mm (tallone 30 mm, punta 24 mm)Peso: 210 g a scarpa (peso misurato nella taglia 39.5: 230 g)[link-produttore link="" https://www.lasportiva.com/it/levante-donna-rosa-56w402602""]In generale la costruzione è progettata per ottenere il massimo supporto e stabilità: la ghettina in knit avvolge la caviglia, il wrapping system e l’ergonomia del tallone bloccano confortevolmente il piede, impedendone lo scivolamento all’interno della calzaturaModalità di testHo utilizzato le La Sportiva Levante ad aprile e maggio di quest’anno per circa 200 km e 8000 m di dislivello. Le ho testate durante trail collinari nella Brianza lecchese e su sentieri di media montagna, anche con tratti tecnici e rocciosi, sia in salita che in discesa. Nelle mie uscite ho incontrato terreni di vario tipo: terra asciutta e compatta, fango, rocce lisce, rocce ruvide, prati, mulattiere e brevi tratti ancora innevati. Le temperature variavano da pochi gradi sopra lo zero a temperature più miti (20°C), mentre le singole uscite si aggiravano tra i 20 e i 30 km e dislivelli dai 1000 m ai 1500 m.https://youtube.com/shorts/nvkb_NYs-SIReel: il test in sintesiLa prova sul campo delle La Sportiva LevantePrime impressioniQuando ho ricevuto le La Sportiva Levante, mi sono sembrate molto simili alle Jackal II Boa, che avevo testato l’anno scorso. Ciò, ovviamente, ad eccezione del tipo di chiusura. Le scarpe La Sportiva Levante, infatti, hanno il classico sistema di allacciatura con le stringhe. Per quanto riguarda il peso, le La Sportiva Levante sono scarpe leggere: ho misurato 230 g nella taglia 39,5.Comfort e fitIl comfort delle La Sportiva Levante è ottimo e non ho mai sofferto di vesciche ai piedi. Non bisogna temere di allargare il collarino con funzione di ghetta per calzarle: esso è elastico e robusto e, nello stesso tempo, rimane morbido durante la corsa.Una volta regolate correttamente le stringhe, la scarpa avvolge bene il piede e infonde una sensazione di precisione paragonabile a quella che avevo già riscontrato per il modello Jackal II Boa precedentemente testato. La differenza che ho riscontrato tra i due modelli è la maggiore ampiezza del toe box delle Levante. Ho apprezzato particolarmente questo fattore soprattutto durante corse lunghe e con le temperature più elevate, in cui il piede tende a gonfiarsi di più.Protezione del piede e traspirabilitàLa tomaia è molto morbida al tatto. Questa mesh offre un’ottima traspirabilità e, nel contempo, impedisce l’ingresso nella scarpa di polvere e piccoli detriti. La tomaia non è, purtroppo, idrorepellente; tuttavia, l’acqua evapora abbastanza rapidamente verso l’esterno.Dettaglio della parte posteriore delle La Sportiva LevanteSulla parte anteriore della calzatura è presente una bordatura in gomma che protegge in maniera efficace dagli urti accidentali contro ostacoli come rocce o radici.La bordatura in gomma sulla parte anterioreLa soletta interna è spessa 4 mm ed appartiene alla linea Ergonomic, orientata alla performance e pensata da La Sportiva per ottenere un ottimo compromesso tra comfort e reattività.La soletta interna da 4 mm della linea ErgonomicSu questo modello la linguetta è integrata nella tomaia ed è rialzata per creare una ghetta di protezione. Durante i miei trail, la linguetta non si è mai spostata e non mi ha mai creato zone di frizione eccessive sul collo del piede, grazie al materiale elastico e morbido di cui è costituita. Inoltre, nessun detrito è mai riuscito ad entrare nelle scarpe. Ciò non è affatto scontato, visto che in passato mi era successo con altre scarpe da trail running dotate di collarino.La linguetta con funzione di ghettaIn più, ho trovato molto utile poter riporre le stringhe, una volta allacciate, all’interno della linguetta. In particolare, ho sempre riposto le stringhe nell’alloggiamento anteriore della linguetta, pensato, in realtà, per essere tirato con le dita al momento di infilare la calzatura.Dettaglio della parte anteriore della linguetta con funzione di ghettaIntersuolaL’intersuola sfrutta la tecnologia XFlow™, sviluppata da La Sportiva per migliorare l’ammortizzazione e il ritorno di energia durante la corsa.Effettivamente, sono sempre riuscita ad affrontare le discese in maniera rapida, poiché la scarpa ammortizzava molto bene nella parte anteriore ed era molto stabile in quella posteriore. Questo ottimo assorbimento degli impatti mi ha fatto sentire sicura, anche sui terreni più tecnici.In salita e sui terreni più duri, il cuscinetto anteriore di poliuretano mi ha sempre garantito un’ottima reattività e ritorno di energia. La tecnologia Trail Rocker™ (situata nella parte rossa della suola) favorisce la rullata e l’appoggio naturale “tacco esterno – punta interna”. Trovo che questo dettaglio sia particolarmente importante per runner che tendono all’iperpronazione, come nel mio caso. Il controllo dell’appoggio corretto del piede, infatti, è alla base della prevenzione degli infortuni.La parte rossa della suola delle La Sportiva Levante sfrutta la tecnologia Trail Rocker™ per favorire una rullata correttaHo apprezzato particolarmente anche il drop medio-alto di 6 mm. Quando le scarpe hanno poco drop, fanno sì che l’impatto del tallone sia più violento e che il contatto al suolo sia di tutta pianta o avampiede. In questo modo la lunghezza della falcata viene accorciata e, se si mantiene la stessa velocità, si ha un aumento della cadenza. Questo richiede maggior lavoro (fino al 30% in più) da parte della caviglia, sia in fase di propulsione che di ammortizzamento del passo. Ciò implica una maggiore richiesta di forza da parte del tricipite surale e, quindi, un’aumentata capacità di carico da parte del tendine d’Achille. Le scarpe con drop basso, dunque, possono aumentare il carico a cui è sottoposto il tendine d’Achille. In assenza di un problema specifico, non ci sono problemi a scegliere anche scarpe con drop basso, in quanto il corpo è molto adattabile e può abituarsi a diversi tipi di calzature, specie se il loro utilizzo è graduale. Nel caso in cui, invece, la tendinopatia achillea sia presente, l’utilizzo di scarpe con drop maggiore può essere utile per ridurre il carico e il dolore del tendine. Avendo io il tendine d’Achille sinistro quasi sempre infiammato, preferisco utilizzare scarpe con drop medio-alto.Suola e gripNella suola delle La Sportiva Levante sono presenti tasselli rigidi e alti 4.5 mm, che aiutano la tenuta in frenata e in discesa.Suola e tasselliL’altezza dei tasselli di 4.5 mm non è elevatissima e questo si paga un po’ in termini di tenuta sui terreni fangosi o innevati. Su tutti gli altri tipi di terreno, specie quelli duri e rocciosi, le La Sportiva Levante danno il meglio.&nbsp;A livello di durabilità, dopo i 200 km di test non ho notato alcun segno evidente di usura precoce, nonostante i molti tratti rocciosi e sconnessi percorsi.Calzata delle La Sportiva Levantel numero da me testato (39.5) è perfetto per il mio piede. Generalmente porto il numero 39, quindi vi raccomando di scegliere mezzo numero in più rispetto a scarpe di altri brand.&nbsp;Durante i due mesi di test, ho utilizzato sia calze in fibra sintetica spesse, sia calze sintetiche molto sottili, trovandomi ugualmente bene con entrambe le opzioni. Da questo punto di vista, ho trovato più comodo il modello Levante rispetto alle Jackal II Boa testate l’anno scorso. In quest’ultimo caso, infatti, quando indossavo calze sottili e stringevo molto le stringhe per avere una maggiore precisione di passo, la cucitura interna della tomaia posizionata sotto al malleolo interno mi dava leggermente fastidio sulle lunghe distanze. Nel caso delle Levante, invece, non ho mai avvertito alcun fastidio, nonostante io sia una runner che tende a iperpronare e, dunque, ad appoggiare il piede in maniera eccessiva sulla zona del malleolo interno.Consigliate perConsiglio le La Sportiva Levante alle runner che cercano una scarpa da mountain running ad alte prestazioni. Ideale per le lunghe distanze, dà il meglio di sé su terreni di montagna garantendo un’elevata stabilità anche sui passaggi più tecnici e complessi.Essendo una scarpa leggera la consiglio soprattutto per le runner longilinee e di peso leggero-medio (fino a 65 kg). La formidabile stabilità garantita dalle Levante, comunque, non preclude di utilizzare questa calzatura anche da parte di runner più robuste.Inoltre ho apprezzato molto il fatto che questa scarpa sia stata studiata tenendo in considerazione le esigenze femminili. La Sportiva è riuscita davvero a proporre una calzatura all’avanguardia e ricca di tecnologia su misura di noi donne![prezzo-link link=""https://mountainreview.it/vai/la-sportiva-levante/""]"
27212,"Ferrino Hikemaster 26","Lo zaino Ferrino Hikemaster 26 è stato progettato dalla casa torinese per chi pratica escursionismo giornaliero con carichi medio leggeri, quindi per la fascia fast-hiking / lightweight backpacking. La capienza di 26 litri è ideale per questa finalità, inoltre gli studi effettuati per migliorare la traspirabilità di schienale e spallacci ne fanno uno zaino interessante per chi è abituato a dislivelli importanti con forte dispendio di energie.Caratteristiche tecniche del Ferrino Hikemaster 26Tessuto principale in Nylon 210D HexagonalDorso costruito con sistema ""Dry Net System"" e telaio in acciaio.Spallacci in materiale auxetico brevettato.Tasche laterali in reteAccessori: 2 porta bastoncini / piccozzaPorta materiali frontale (con nastri addizionali amovibili)Copri zaino incluso e riposto in una tasca sul fondo dello zainoCompatibile con il porta casco (non incluso)Compatibile col sistema di idratazione H2 Bag (non incluso)Passante posteriore per luce di sicurezzaCinturino pettorale con fischietto.Peso 0,93 kgCapacità 26 litriDimensioni 48x29x19 cm[link-produttore link=""https://www.ferrino.it/shop-it/attrezzatura/zaini/escursionismo/75237oaa-zaino-hikemaster-26.html""]Modalità di testIl Ferrino Hikemaster 26 è stato utilizzato in escursioni giornaliere o di mezza giornata in Valle Maira per un totale di 8 uscite, alcune delle quali in modalità fast hiking con dislivelli di circa 1000 mt. a passo veloce e buon carico, altre con andatura più tranquilla ma pieno carico, e un paio di brevi escursioni con mezzo carico. Il periodo in cui è stato testato lo zaino è tra marzo e maggio, con condizioni variabili: dal bel tempo con temperature gradevoli al maltempo in quota con temperature poco al di sopra degli 0° gradi.https://youtube.com/shorts/cns7ai27bNIReel: sintesi del testLa prova sul campo del Ferrino Hikemaster 26Impressioni generaliIl Ferrino Hikemaster 26 è sicuramente un prodotto professionale e altamente tecnico, e si vede dai dettagli oltre che dalle caratteristiche principali. Mi sono trovato molto bene fin da subito. La capacità di 26 litri è ottima per le gite in giornata, la forma dello scomparto principale a “tubo” permette un facile caricamento dello zaino e gli accessori sono curati e costruiti con materiali robusti e ben posizionati.Questa è la versione uomo: per la donna Ferrino propone una versione dedicata da 24 litri. Mi ha sorpreso la vestibilità e stabilità una volta indossato e regolato, davvero notevole. Inoltre il sistema di aerazione dello schienale e degli spallacci è funzionale, e te ne accorgi quando affronti salite importanti. Infine ho apprezzato molto la leggerezza di questo zaino a vuoto: meno di 1 kg per un prodotto così strutturato è davvero poco. Ma veniamo ai dettagli.Materiali che compongono il Ferrino Hikemaster 26Il materiale principale è il Nylon 210D, tessuto ad alta tenacità che conferisce a questo zaino durabilità e resistenza alla trazione e all’abrasione. Lo schienale presenta una struttura in acciaio e un pannello aerato in rete imbottita, mentre il cinturone lombare è imbottito e rivestito in rete all’interno e tessuto sintetico all’esterno. Discorso analogo per gli spallacci, ma qui abbiamo la nuova imbottitura “auxetica”, di qui parliamo qui di seguito con un paragrafo dedicato.Lo schienale e il cinturone lombareSpallacci in materiale auxeticoFerrino ha cercato di incrementare la traspirabilità di questo zaino lavorando sugli spallacci e realizzando un materiale innovativo chiamato “auxetico”. Si tratta di un’imbottitura a celle aperte che ha la caratteristica di aumentare il passaggio di aria fra le celle quando il materiale viene caricato, ovvero quando indossiamo lo zaino. Questo permette un migliore fattore di aerazione del corpo, una minore sudorazione, e quindi un minor dispendio di energia. Vi consiglio questo breve video realizzato dall’azienda che presenta questo innovativo materiale brevettato.Provando lo zaino in condizioni di attività intensa ho riscontrato una buona sensazione in questi termini, quindi l’impressione è positiva. Resta inteso che non ci possiamo aspettare di arrivare a fine salita e ritrovarci freschi e asciutti, ma con questo zaino effettivamente la sensazione di calore e sudorazione sembra più contenuta.Spallacci in materiale auxeticoSchienale e cintura lombareDettaglio dello schienaleMolto ben strutturato e robusto, presenta un telaio leggero in acciaio che crea la camera di aerazione fra lo zaino e la schiena. Spesso accade che questo sistema vada ad inficiare sulla capacità di carico dello zaino, ma con questo zaino non è così. Il sistema di aerazione funziona bene e i materiali sono distribuiti in modo da trasmettere un’ottima sensazione di stabilità e comfort.La cintura lombare è imbottita con uno strato di gommapiuma che sembra quasi un memory, molto comoda, ed è dotata delle classiche fettucce regolabili.Parte interna cintura lomabreParte esterna con tascaSegnalo una piccola pecca relativamente alle tasche poste sulla cintura: sono ampie ma non abbastanza per infilare rapidamente uno smartphone dalle medie dimensioni. Per farlo ci si deve fermare e utilizzare tutte e due le mani.Vani e accessoriPorta borraccia in reteSui fianchi dello zaino sono presenti due tasche in rete elastica per l’inserimento di borracce, mappe o altri oggetti. La rete è molto elastica e anche se lo zaino è piuttosto carico si riesce ad infilare bene una borraccia da 1 litro.Porta bastonciniSu entrambi i lati si trovano gli elastici con gancio per portare i bastoncini, e nella parte bassa abbiamo due piccola cinghie regolabili, molto utili nel caso il vostro bastocino non rimanesse chiuso, potete infilare soltanto la punta e stringere fino a fissarla contro lo zaino.Cinghia di caricoSopra gli spallacci si trovano le cinghie di carico, utili per regolare e stabilizzare lo zaino sulle spalle. Accessorio non scontato su zaini di questa capacità.La cinghia pettorale e quella lombare permettono una regolazione precisa e consentono allo zaino di essere molto stabile.Cinghia pettorale con fischiettoIn particolare la cinghia pettorale può essere rimossa e riposizionata più in alto o più in basso nelle varie fibbie presenti. Inoltre il gancio è integrato con un fischietto ripiegato su se stesso, utile per segnali acustici di emergenza.La chiusura principale, o cinghia di compressione, è costituita da una fettuccia con gancio regolabile. In condizioni di carico normale il cappuccio copre interamente la parte superiore dello zaino (come vedete in alto). Ma se abbiamo bisogno di aggiungere qualcosa in più e andiamo a fare un pieno carico (immagine sottostante), la fettuccia non è lunga abbastanza e il cappuccio fa fatica a coprire per bene il corpo dello zaino. Un piccolo limite dovuto al fatto che il cappuccio non ha la possibilità di essere regolato in altezza ma è cucito sullo schienale.Cappuccio con zaino a pieno caricoOttimo il sistema di regolazione del laccio di chiusura superiore dello zaino. Basta afferrarlo con due dita e con una leggera compressione il laccio viene rilasciato aprendo facilmente lo scomparto principale.Sistema di chiusura a saccoNella parte posteriore si trova il foro per il passaggio del tubo della sacca d’idratazione.Lo stesso tubo si farà poi passare nello spazio che c’è fra la cucitura del cappuccio e lo spallaccio in modo che arrivi comodamente ad essere fissato su una fibbia frontale dello spallaccio stesso.Foro per il tuboSpazio di passaggio del tuboIl cappuccio è dotato di un capiente vano porta oggetti comprensivo di gancetto per le chiavi. Il tutto molto curato nei dettagli, comprese le zip molto scorrevoli.Tasca superioreAll’interno dello zaino troviamo un comodo scomparto per dividere il materiale.Scomparto internoAltri piccoli accessori molto utili sono il porta materiali frontale con fettucce amovibili e il passante per la luce di sicurezza.Piccoli dettagli che messi insieme fanno la differenza. Questo è sicuramente uno zaino full optional.Sacca copri zainoL’Hikemaster 26 è anche dotato della sacca copri zaino impermeabile. E’ inserita come al solito nel doppio fondo dello zaino, chiusa con zip, ed è ancorata con un piccolo gancetto che vi permetterà di avere la sacca sempre collegata, onde evitare spiacevoli inconvenienti in caso di vento.Copri zaino con clip di tenutaCome si può vedere la sacca copre perfettamente il corpo dello zaino ed è totalmente impermeabile.Consigliato perLo zaino Ferrino Hikemaster 26 è un prodotto innovativo e di qualità, ideale per l’escursionista esigente che non vuole farsi mancare nulla. Dotato di tutti i comfort necessari per intraprendere escursioni anche complesse, è in grado di soddisfare ogni esigenza legata al trekking in giornata.Ritengo possa essere un’ottima scelta sia per il principiante che vuole un prodotto di qualità e versatile, sia per l’appassionato più allenato ed esperto, che ricerca un prodotto altamente funzionale.[prezzo-link link=""https://mountainreview.it/vai/ferrino-hikemaster-26/""]"
27249,"Ortovox Fleece Rib Hoody","PremessaL'Ortovox Fleece Rib Hoody è una felpa tecnica studiata per la scalata, sia nella forma che nelle caratteristiche.Essendo realizzata in lana Merino, Ortovox la presenta come estremamente confortevole ma allo stesso tempo robusta.Il campo di utilizzo della felpa tecnica proposto da Ortovox spazia dall’arrampicata all’alpinismo e al trekking. Non è consigliata per lo sci o lo scialpinismo.Caratteristiche tecniche dell'Ortovox Fleece Rib HoddyDoppia costruzione: Merino Fleece Rib e Merino Shield TecMateriale principale 1: 66% poliestere (riciclato) + 21% lana (MERINO OWP) + 8% elastan + 5% poliammide (riciclato)Materiale principale 2: 74% poliammide + 15% lana (MERINO OWP) + 11% elastan.Articolo realizzato a emissioni di CO2 compensateCappuccio protettivoCollo a taglio alto2 tasche anterioriCerniera frontale a doppio cursoreRegular FitPaese produttore: Vietnam[link-produttore link=""https://app.ortovox.com/it-it/shop/donna/p975295-hoodies-fleece-rib-hoody-w""]Modalità di testLa felpa tecnica Ortovox Fleece Rib Hoody è stata utilizzata nei mesi di marzo, aprile e maggio 2024 per arrampicare in falesia e per vie lunghe su gradi fino al 7°, in giornate fresche o calde e soleggiate.https://youtube.com/shorts/GXyMrRf-bMMREEL: il test in sintesiNonostante Ortovox non la suggerisca per attività sulla neve, la felpa è stata utilizzata anche per uscite di scialpinismo primaverili fino a 1800m di dislivello.La prova sul campo dell'Ortovox Fleece Rib HoddyDesign e costruzioneLa felpa tecnica Fleece Rib Hoody presenta il classico design di Ortovox a patches colorati e cerniere con colore in contrasto con il resto della felpa.Costruita in doppio materiale, la felpa presenta una parte più calda e morbida sul petto, sulla parte alta della schiena e sulle maniche. In queste zone la struttura interna è realizzata a canali utilizzando come materiale il Merino Rib Fleece (materiale principale 1).Gli avambracci, i fianchi e la parte bassa della schiena sono realizzati in materiale sintetico più resistente chiamato Merino Shield Tec (materiale principale 2).La felpa dispone di due tasche esterne posizionate in vita e realizzate nella zona più resistente.Isolamento termico dell'Ortovox Fleece Rib HoodyLa felpa tecnica Otovox Fleece Rib Hoody non è un capo molto caldo, più adatto a giornate primaverili che invernali.La struttura a canali interna garantisce una buona protezione del freddo, ma non allo stesso livello di quella garantita da capi simili, come l’R1 di Patagonia o il Black Diamond Coefficient Storm Hoody.La struttura a canali interna dell'Ortovox Fleece Rib Hoddy.Il collo della felpa è molto alto, arriva fino al mento e garantisce una discreta protezione dal freddo.TraspirabilitàCaratteristica principale della felpa tecnica Ortovox Fleece Rib Hoody è la traspirabilità, facilitata dalla costruzione interna a canali che permette un buon passaggio di aria e di umidità.Sotto sforzo ci si asciuga velocemente e non si ha la sensazione di bagnato addosso.Le zone di rinforzo, invece, presentano una traspirabilità leggermente inferiore e rimangono umide più a lungo.Protezione dal ventoLa felpa tecnica Ortovox Fleece Rib Hoody non è progettata per offrire protezione dal vento.La sua costruzione permette una buona ventilazione che si apprezza in giornate più calde o quando si è leggermente sudati. Al tempo stesso però, gioca a sfavore in giornate ventose, lasciando una sensazione di freddo sulla pelle.Durabilità dell'Ortovox Fleece Rib HoddyLe parti più resistenti permettono di utilizzare al massimo la felpa tecnica Ortovox Fleece Rib Hoody durante l’arrampicata: strisciando gli avambracci sulla roccia non ci si deve preoccupare di rovinare il tessuto.Inoltre, i larghi polsini permettono di “tirare su le maniche” in maniera semplice nel caso in cui si voglia avere i polsi liberi.Anche il continuo struscio dell’imbrago in vita non danneggia la felpa in quanto la cintura dell’imbrago si posiziona nella zona rinforzata.I diversi tessuti utilizzati dal pile OrtovoxDopo qualche mese di utilizzo, nella zona più morbida e calda, non ho notato grandi segni di usura, come la formazione di “pallini” o il decadimento del materiale.Tuttavia, alcune cuciture sono un po’ delicate: sulle maniche, nella zona dell’interno gomito, sono presenti due cuciture quasi orizzontali che si sono scucite dopo pochi utilizzi.FunzionalitàIl design della felpa la rende molto funzionale per l’arrampicata.La cerniera con doppio cursore permette di utilizzarla sia sopra che sotto l’imbrago, rendendola ottima per stare al caldo mentre si fa sicura al proprio compagno.Purtroppo, se utilizzata al di sotto, le tasche non si riescono ad aprire facilmente perché si trovano sotto la cintura dell’imbrago.Anche il cappuccio è funzionale all’utilizzo in parete: l’ampiezza permette di utilizzare il casco sia sopra che al di sotto dello stesso.SostenibilitàL'Ortovox Fleece Rib Hoddy è un capo a zero emissioni in quanto la CO2 prodotta viene compensata attraverso appositi progetti.Inoltre, la lana utilizzata per questo prodotto è conforme all'Ortovox Wool Promise che garantisce i più alti standard in termini di benessere animali e tutela della natura rinunciando, tra l'altro, alla pratica del mulesing.Vestibilità dell'Ortovox Fleece Rib HoodyIl taglio della felpa tecnica Ortovox Fleece Rib Hoody è regolare. Non è né troppo sfiancata né troppo aderente al corpo, scendendo morbida fino ai fianchi.Una volta indossata si ha piena libertà dei movimenti anche indossando l’imbrago. Inoltre, ha un taglio lungo in modo da non sfuggire dalla cintura quando ci si muove con l’imbrago addosso.Io sono alta 165 cm, corporatura media. Ho preso la taglia M che indosso solitamente per la maglieria, e la felpa calza perfettamente.Consigliata perPer la sua costruzione resistente, la vestibilità e la traspirabilità la felpa tecnica Ortovox Fleece Rib Hoody è ottima da utilizzare come capo per arrampicare su roccia e per alpinismo.Il capo è quindi adatto per arrampicatrici che si cimentano sia su monotiri in falesia sia su vie a più lunghezze o per arrampicate in quota.Non essendo un capo molto termico, sconsiglierei il suo utilizzo in giornate invernali o comunque particolarmente fredde. E' un midlayer che dà il meglio di sè nelle mezze stagioni o in alta quota nella stagione estiva.Nelle giornate primaverili lo consiglierei anche come midlayer per scialpinismo, in quanto permette un buon passaggio dell’aria ed allo stesso tempo offre un calore non eccessivo.[prezzo-link link=""https://mountainreview.it/vai/ortovox-fleece-rib-hoody/""]"
27297,"Zamberlan 321 New Trail Lite Evo Lth Bunion Wns","Gli Zamberlan 321 New Trail Lite Evo Bunion sono scarponi realizzati dalla casa vicentina con una forma specifica per le persone che soffrono di alluce valgo, come la sottoscritta.Sono scarponi per escursionismo facile e con carichi medio-leggeri su terreni vari come prati, strade bianche, sentieri di montagna ed anche pietraie e sfasciumi. Caratteristiche tecniche degli Zamberlan 321 New Trail Lite Evo Lth Bunion WnsTomaia: Hydrobloc Nubuck Vesta LeatherSpessore tomaia: 1,6 mm -1,8 mmFodera: Pelle di vitelloSottopiede: Nylon 2mm + PEIntersuola: EVA WedgeBattistrada: Vibram PillowForma: Zamberlan Bunion Fit WNSPeso: 483 g (singola scarpa, numero 39)Paese produttore: Italia[link-produttore link=""https://www.zamberlan.com/product/32555156/new-trail-lite-evo-bunion-lth-wns-zamberlan-hiking-boots-brown""]In inglese ""bunion"" significa - in modo poco poetico - proprio ""alluce valgo"", il problema che questi scarponi promettono di risolvere. La versione Bunion dei 321 New Trail Lite non è semplicemente “wide” o una taglia in più, bensì è un modello progettato per offrire maggiore spazio, ma solo dove necessario, affinché l’alluce non venga compresso.La forma specifica del modello ""Bunion"" (fonte: Zamberlan)Modalità di testHo testato gli Zamberlan 321 New Trail Lite Evo Lth Bunion Wns in questa primavera, soprattutto con pioggia, brutto tempo e qualche rara giornata di sole.Il banco di prova sono stati percorsi di difficoltà T ed E su terreno vario: praterie, sentieri di montagna, zone di pietraie e sfasciumi, strade bianche ed asfalto.I dislivelli affrontati sono stati compresi tra i 300 e i 1000 metri, toccando quote dai 600 m ai 2300 m s.l.m.https://youtube.com/shorts/a7rC4dvsiqU?feature=shareReel: il test in sintesiLa prova sul campo degli Zamberlan 321 New Trail Lite Evo Lth Bunion WnsPrime impressioniGli Zamberlan 321 New Trail Lite Evo Lth Bunion Wns sono uno scarponcino leggero e semplice, con un design un po’ vintage ed esteticamente molto bello.La tomaia è costituita da un unico pezzo di pelle di Nubuck, molto piacevole al tatto e particolarmente morbida.Sono flessibili, ma senza esagerare e far perdere al piede la giusta stabilità. Hanno un’altezza media della caviglia che offre una buona protezione e sostegno.Comfort e indossoGli Zamberlan 321 New Trail Lite Evo Lth Bunion Wns sono scarponi facili da indossare: hanno una serie di ganci con occhiello a D e due ganci superiori con passalacci aperti. Questo tipo di chiusura semplifica e velocizza la regolazione.I ganci superiori ed inferiori degli Zamberlan 321 New Trail Lite Evo Lth Bunion Wns.La pianta del piede è larga ed è pensata nello specifico per chi soffre di alluce valgo. Infatti, è stato concepito uno spazio extra per l’alluce, che in questo modo non viene compresso.Inoltre, la fodera in pelle di Nubuck, particolarmente morbida, non comprime e si adatta bene alla forma del piede.La tomaia è stata concepita per essere priva di cuciture, di conseguenza non vi sono elementi che disturbano in corrispondenza dell’alluce che, in condizioni di valgismo, è nettamente più sensibile.Lo spazio extra dell’alluce.Il piede all'interno del New Trail Lite Evo Lth Bunion è comodo, le dita sono libere di muoversi ed hanno spazio a sufficienza.Fin dalla prima calzata la sensazione è positiva, non si sentono costrizioni sull’alluce, lo spazio a lui dedicato è adeguato, senza essere eccessivo. La caviglia è sostenuta e ben avvolta grazie al collo sagomato.Unico difetto, ma non drammatico, riguarda i lacci: eccessivamente lunghi per i miei gusti!Comportamento in fase di camminataLa camminata è naturale e rilassata, con una rullata scorrevole e regolare.La suola, morbida ma non troppo, si comporta bene anche su terreni pietrosi e attutisce bene il suolo sconnesso sotto la pianta del piede. L’intersuola in EVA Wedge dà supporto ed ammortizzazione su tutti i terreni, anche i più irregolari.La suola degli Zamberlan 321 New Trail Lite Evo Lth Bunion WnsLa suola con battistrada in Vibram Pillow ha una buona tenuta sia in salita che in discesa su terreni misti, anche accidentati.Ha invece una tenuta limitata su terreno fangoso, dove si rischia di scivolare quando si affrontano discese più ripide, in particolare affrontate senza bastoncini. I tasselli poco pronunciati e il disegno complessivo della suola sono evidentemente pensati per un utilizzo su terreni asciutti e comunque non troppo ripidi quando si è in presenza di bagnato.Struttura dedicata all'alluce valgoCome ho detto i “Bunion” sono una versione con forma specifica per chi soffre di alluce valgo. Ho quindi cercato di scoprire quanto possano essere risolutivi coinvolgendo nel test anche una personadi mia fiducia, con un problema di alluce valgo decisamente più grave rispetto al mio.Il mio piede.Il piede della seconda tester.Per chi soffre di alluce valgo moderato o nella norma (come nel mio caso), l’efficacia degli Zamberlan 321 New Trail Lite Evo Bunion è stata molto buona. Di solito sono costretta a prendere un numero in più per ovviare al mio problema, mentre in questo caso ho potuto calzare il mio numero corretto. Per chi soffre di alluce valgo in forma grave (come nel caso nell’altra persona), invece, i Bunion sono solo in parte risolutivi. Pur dimostrandosi molto comodi in salita, in discesa non hanno potuto risolvere il problema e il dolore nella zona dell’alluce si è fatto sentire.Insomma, i Bunion si dimostrano ottimi per chi ha un problema lieve o moderato, ma non possono fare miracoli per chi ha una patologia acuta di alluce valgo.Impermeabilità e termicitàDal punto di vista della termicità sono stata piacevolmente impressionata perché, nonostante le giornate fredde (temperatura tra i 7/10 gradi), la tomaia in pelle di vitello è sempre stata una garanzia a livello di isolamento termico.Invece, per quanto concerne l’impermeabilità, gli Zamberlan 321 New Trail Lite Evo Bunion hanno mostrato dei limiti piuttosto evidenti. Dopo poche ore di cammino sotto la pioggia (anche non intensa), l’acqua si è sempre infiltrata nella tomaia.Questa lacuna ha però una spiegazione precisa, legata alla scelta di proporre una forma specifica per l’alluce valgo. L’applicazione di una membrana in Gore-Tex avrebbe impedito di sagomare in modo efficace la scarpa nella zona dell’alluce. Per cui Zamberlan ha optato per un pellame morbido idrorepellente, ma non impermeabile.Insomma, è una calzatura da indossare quando le previsioni meteo volgono al bello, un po’ come si fa con le scarpe da trail o da fast hiking prive di membrana impermeabile.Sostenibilità degli Zamberlan 321 New Trail Lite Evo Lth Bunion WnsLa pelle utilizzata da Zamberlan ha il certificato LWG che identifica le migliori prestazioni ambientali degli impianti di produzione della pelle.CalzataHo testato gli Zamberlan 321 New Trail Lite Evo Lth Bunion Wns della stessa taglia del mio piede. Questa scelta è stata condivisa anche dall’altra tester. Infatti, questo scarpone con pianta larga e spazio extra dedicato all’alluce è comodo così come viene proposto e non è necessario acquistarlo di una misura più grande.Consigliati perPer tutte le donne che, come me, soffrono di alluce valgo e sono stufe di doversi comprare le scarpe più grandi di mezzo o di un numero in più. Da questo punto di vista sono perfetti per chi inizia ad avere delle difficoltà con l’alluce valgo e/o fatica a sopportare compromissioni sulla zona affetta da valgismo.Il loro campo di applicazione sono le escursioni giornaliere su sentieri di difficoltà escursionistica, con fondo misto e anche dissestato, in zone di bassa e media montagna. Meglio se con carichi leggeri, perché la tomaia è morbida e la suola flessibile. Per la loro filosofia costruttiva non mi sento di consigliarli per attività svolte con tempo incerto o su terreni particolarmente fangosi.[prezzo-link]"
27315,"Simond Mamba","PremessaLe piccozze Simond Mamba fanno parte dello storico marchio d’alpinismo francese, di proprietà del gruppo Decathlon. Simond è famoso per offrire prodotti semplici e funzionali, finalizzati a raggiungere un buon equilibrio tra contenimento dei costi e prestazioni tecniche.Le piccozze Simond Mamba vanno proprio in questa direzione: design che ricalca modelli già collaudati e presenti sul mercato, offrendo al tempo stesso leggerezza e buone bilanciature per gli amanti delle cascate di ghiaccio o le vie tecniche invernali.Caratteristiche tecniche delle Simond MambaLunghezza 50cmPeso 545 grammi (520 grammi senza martello di serie)Manico ergonomico con doppio appoggioCorpo in alluminioLama in acciaio forgiato che si innesta direttamente sul corpo della piccozza.Puntale in acciaio sul manicoExtragrip adesivo sopra il manicoSistema di viti maschio-femminia removibili con la becca della piccozzaPaese produttore: Francia[link-produttore link=""https://www.decathlon.it/p/piccozza-cascate-di-ghiaccio-mamba/_/R-p-304800?mc=8523020""]Modalità di testHo utilizzato le piccozze nella stagione invernale su cascate di ghiaccio fino al 5 grado, in falesie di dry tooling, per alpinismo primaverile di ghiaccio e misto e infine per alpinismo classico sulla Nord dell’Obergabelhorn.Come da indicazione del produttore la resa migliore delle Mamba è in piolet traction su ghiaccio e per muoversi su terreno misto, mentre mi sono sembrate poco stabili nel dry tooling e poco versatili sulle pendenze non estreme da alpinismo classico.La prova sul campo delle Simond MambaPrime impressioniLe Simond Mamba sono piccozze di tipo 2 (qui una guida alle tipologie di piccozza), ovvero per un uso alpinismo tecnico in piolet traction e per l’arrampicata mista.Le prime volte che le si maneggia si ha la sensazione di avere tra le mani un attrezzo leggero e ben calibrato.Costruzione delle Simond MambaLa costruzione è essenziale, con la lama che si innesta nel corpo bloccata da due viti. L’assenza della testa riduce il peso complessivo della piccozza, portandolo a 545 grammi. Questo dato la rende una delle picche da cascata più leggere sul mercato.La lunghezza è di 50 cm e la curvatura è tipica delle piccozze da piolet traction e ricorda altri modelli già sul mercato.Il martello è facilmente svitabile utilizzando la lama della seconda picca, e può alleggerire la Mamba di ulteriori 39 grammi. In fase di battitura chiodi è funzionale e pratico da usare.Tuttavia, la costruzione senza testa scarica gran parte del peso sulla lama, soprattutto nelle fasi di torsione e tensionamento laterale. Nella scalata in dry tooling ho percepito questo limite e ho avuto la sensazione di perdita di stabilità laterale.Il manico delle Simond MambaL’impugnatura delle Simond Mamba è ergonomica e ampia, agevola la prensione anche con guanto.È costruita in plastica e risulta un po' scivolosa quando si bagna. Le parti esterne del manico che possono urtare la roccia e il ghiaccio sono rinforzate con materiale più resistente, mentre la parte alta è dotata di un uncino ampio che agevola il cambio mano.Il manico è fisso e non è regolabile, a differenza di altri modelli sul mercato.Il manico ergonomico delle Simond MambaSopra il manico è già in dotazione l’Extra Grip, una finitura anti-scivolo che evita di dover aggiungere in maniera artigianale altro nastro adesivo. Questo Extra Grip però non avvolge tutta la piccozza e la parte scoperta in vernice lucida è molto scivolosa quando si indossa un guanto bagnato. A mio parere avrebbe giovato la presenza di adesivi antiscivolo.Il manico è dotato di puntale che però mi è parso poco efficace a livello di presa nella neve dura. In generale la stabilità delle Mamba in fase di appoggio è limitata, ma va ricordato che il campo d’uso di queste piccozze non è sicuramente l’alpinismo classico.Lama e bilanciaturaLa lama delle Simond Mamba è in acciaio forgiato ed è progettata per la scalata su ghiaccio e misto. Su questi due terreni infatti ho potuto apprezzare la miglior resa delle Mamba, sia in fase di battuta su ghiaccio che negli incastri in fessura su roccia.Le lame penetrano con facilità nel ghiaccio, complice la buona bilanciatura e sono affidabili su roccia. Sono inoltre trattate con l'anti corrosione di superficie e sono facilmente smontabili utilizzando la lama dell’altra picca.La bilanciatura in fase di battuta invece mi ha convinto positivamente. Il terreno ideale di queste picche è la cascata di ghiaccio, dove si apprezzano a pieno leggerezza, facilità di battuta e, appunto, l'ottima bilanciatura.AccessoriLe Simond Mamba non consentono grandi possibilità di personalizzazione. E' possibile rimuovere martello e puntale sul manico, ma non si può intervenire sulla bilanciatura aggiungendo dei pesi e neppure sostituire la lama in dotazione con una dedicata al dry tooling. La lama è sostituibile, ma Simond non ha a listino una lama specifica per arrampicata su roccia. L’unico accessorio - già disponibile e montato sulla picca - è il nastro extra grip posizionato sopra il manico.Consigliate perComplessivamente le Simond Mamba sono un prodotto tecnico essenziale ma efficace. Le consiglio soprattutto per l’alpinista prevalentemente dedito alla progressione a più tiri su cascate di ghiaccio e che cerca una piccozza leggera. La buona bilanciatura e la facilità di battuta le rendono efficaci soprattutto su questo terreno. Meno convincenti mi sono parse nel dry tooling, anche per l’impossibilità di avere una lama dedicata a questo terreno.Del resto la scarsa possibilità di personalizzazione è il pegno che si paga alla leggerezza del prodotto e al suo prezzo più accessibile rispetto alla concorrenza. Un limite più importante per il climber evoluto e meno per chi è agli inizi e si sta facendo un'esperienza.Non sono invece piccozze adatte ad un utilizzo alpinistico classico, con neve e pendenze moderate. Prezzo: 194,99€"
27333,"Lowa Corvara Gtx Mid Ws","La Lowa Corvara Gtx Mid Ws vuole essere una scarpa da trekking che conserva tutte le caratteristiche che la rendono adatta a terreni accidentati e tecnici risparmiando però molto sul peso. L’azienda dichiara che questo scarpone è pensato per escursioni giornaliere in montagna ma anche per cammini e trekking di più giorni, con zaino pesante sulle spalle. Per questo motivo Corvara è progettata con particolare attenzione al contenimento della torsione del piede, così da offrire buona stabilità su tutti i terreni.&nbsp;Caratteristiche tecniche delle Lowa Corvara Gtx Mid WsPeso: 550 g (n. 38)&nbsp;Suola Vibram Cornerstone Ws&nbsp;Intersuola in poliuretano Lowa DynaPU+Suola interna in mesh (10%) e poliuretano (90%).&nbsp;Esterno in pelle scamosciata (70%) e stoffa (30%).&nbsp;Fodera in Gore-Tex con proprietà impermeabili, antivento e traspiranti.Tecnologia Flexfit per migliorare la rullata.Tomaia realizzata con pezzi di materiale molto grandi, per ridurre al minimo le cuciture e quindi i punti di pressione sul piede.&nbsp;[link-produttore link=""https://lowa.it/prodotti/donne/trekking/corvara-gtx-mid-ws/standard/navy-arctic#e5d673d7-7934-1bac-db54-648483b07d4b""]Dettaglio della tomaia mista tessuto / pellePer questa scarpa Lowa offre la possibilità di diverse riparazioni: delle cuciture deteriorate, della fodera del tallone, dei ganci e delle rifiniture, oltre a garantire la disponibilità di pezzi di ricambio (solette, lacci, sistema di chiusura rapido). Trovo che questo sia un gesto lodevole da parte del brand, in quanto contribuisce ad abbassare l’impronta ecologica del prodotto; è positivo anche per l’utilizzatore, che può procedere alla riparazione della scarpa danneggiata invece che comprarne una nuova.&nbsp;Modalità di testUtilizzo su terreno tecnico e roccioso, con zaino pesanteHo testato le Lowa Corvara Gtx in diverse uscite durante questa primavera; in trekking di più giorni con zaino pesante sulle Alpi Apuane ma anche&nbsp;su sentieri facili e a basse quote nelle colline della Toscana meridionale, dove ho potuto constatare come si comporta questa scarpa in climi caldi.&nbsp;Durante il primo trekking mi sono trovata a camminare su chiazze di neve inaspettate e il Corvara si è comportato bene anche in questo caso, pur non essendo pensato per percorsi innevati.&nbsp;La prova sul campo delle Lowa Corvara Gtx Mid WsTest sulle colline della Toscana meridionale durante una giornata caldaDesign e comfort di utilizzoHo utilizzato i Corvara su un trekking lungo e con zaino pesante senza mai averli messi ai piedi prima, correndo il rischio che ci fosse qualche attrito o fastidio nel piede, ma questo non è successo. Questi scarponi sono molto comodi, grazie ai materiali morbidi con cui è realizzata la parte interna e alla flessibilità dell’intersuola. Particolare della zona di allacciaturaI Corvara si sono adattati perfettamente al mio piede, ho avuto solo all’inizio un piccolo fastidio sul malleolo che è sparito dopo pochi minuti di cammino.&nbsp;Lo scarpone  Lowa Corvara ha la caratteristica dell’allacciamento in due zone: vale a dire che è possibile regolare separatamente i lacci dell’avampiede e della tomaia. Ho trovato utile questa funzione per modificare l’allacciatura in salita e in discesa, così da permettere al piede di adattarsi al meglio al terreno.Stabilità e precisioneNonostante il suo peso (leggero), questo scarpone ha una buona stabilità e rigidità alla torsione, che lo rendono adatto anche a trekking lunghi e con pesi importanti sulle spalle. Questo senza inibire la flessibilità della suola, che rimane sempre piacevolmente morbida. Pur essendo abituata a scarponi rigidi, ho apprezzato questa flessibilità nei Corvara. Queste scarpe sono infatti dotate della tecnologia Flexfit, che migliora la rullata del piede utilizzando il cosiddetto ‘Lace Loop’, un gancio più profondo che blocca il tallone in modo ottimale e migliora la flessione del piede.&nbsp;Questa sensazione di ammortizzazione e flessibilità è probabilmente data anche dal materiale con cui è costruita l’intersuola, il Lowa DynaPU+. Si tratta di una schiuma con speciale struttura cellulare, composta da milioni di bollicine che tornano sempre alla posizione originale dopo essere state schiacciate. Questo garantisce un buon effetto di rimbalzo e allontana la sensazione di rigidità durante la camminata. Il materiale ha inoltre ottima capacità di ripristino, mantenendo la performance anche in caso di sollecitazioni prolungate.La suola dopo qualche uscitaGrazie alla suola Vibram Cornerstone Ws, questi scarponi hanno un grip efficace anche sui terreni più tecnici, come le placche calcaree su cui li ho testati. La costruzione della suola è differenziata nelle diverse zone del piede, e questo dà allo scarpone un’ottima capacità di trazione durante la camminata. Inoltre la zona del tallone è particolarmente pronunciata e questo agevola la tenuta in discesa.Anche su erba e su bagnato / fango l'aderenza è buona, grazie alla tassellatura pronunciata e distanziata che ""morde"" bene il terreno.Dettaglio del talloneRobustezza e impermeabilità&nbsp;Gettando ancora un occhio al peso, stupisce la robustezza di questo scarpone. Che sia la pelle scamosciata con cui è realizzato l’esterno o la costruzione in sè, Corvara dà l’impressione di essere un prodotto durevole e in grado di resistere all’abrasione contro le rocce e alle intemperie.&nbsp;Ho potuto constatare l’impermeabilità e la resistenza al vento garantite dalla membrana Gore-Tex: Corvara ha avuto buone prestazioni anche su terreno innevato. Inevitabilmente questo va a scapito della traspirabilità: in caso di temperature elevate, il piede si trova a sudare e a surriscaldarsi un po’. Non sono scarpe da bassa quota o da climi caldi.Calzata delle Lowa CorvaraLa Corvara Mid ha una versione specifica per l’anatomia femminile, garantendo così una calzata precisa. In particolare, essendo il piede femminile meno voluminoso, questo scarpone presenta altezza del collo del piede e calzata diversi rispetto al modello maschile.&nbsp;La calzata è normale per scarponi da escursionismo: io ho come numero di piede un 38,5 e mi sono trovata bene con il 39.Consigliato perTrekking lunghi, in giornata ma anche di più giorni con zaino pesante e su terreni tecnici. Corvara si è comportato bene in tutte queste situazioni, risultando uno scarpone performante per un utilizzatore che necessita di un prodotto versatile da poter utilizzare durante (quasi) tutti i tipi di uscite di escursionismo nella stagione primaverile ed estiva. Eviterei solo l'utilizzo in estate a bassa quota e in generale in climi caldi.Inoltre, il look ""tedesco"", moderno ma sobrio, piacerà agli escursionisti che ricercano un stile classico e non appariscente.[prezzo-link link=""https://mountainreview.it/vai/lowa-corvara-gtx-mid-ws/""]"
27383,"Helly Hansen Blaze Hooded Softshell","PremessaHelly Hansen Blaze Hooded Softshell è la giacca in softshell con cappuccio, leggera, da utilizzare per l’escursionismo e il trekking in montagna, in condizioni di temperature miti o fresche.L’azienda la consiglia anche per lo scialpinismo (direi primaverile). Ideale come ultimo strato protettivo in caso di vento o meteo variabile.Caratteristiche tecniche della Helly Hansen Blaze Hooded SoftshellTessuto: 88% Polyamide (di cui il 47% riciclato) e il 12% di ElastaneTrattamento DWR (Durable Water Repellent) che aumenta l’idrorepellenza, senza utilizzo di PFC (sostanze chimiche dannose per l’uomo e per l’ambiente)Tessuto elasticizzato in 4 direzioniCuciture in Polyamide e ElastaneCappuccio regolabile con tesaGiro vita regolabilePolsini con inserti elasticizzatiDue tasche esterne con zipZip di chiusura frontale con risvolto di tessuto internoProdotto certificato BluesignPeso: 450 gPaese produttore: Vietnam[link-produttore link=""https://www.hellyhansen.com/it_it/blaze-softshell-hood-63286?color=631578""]Modalità di testIl prodotto è stato testato con tutte le condizioni meteo (sole, variabile, pioggia, vento) e di terreno, tranne che sulla neve.Il periodo di riferimento è stata la primavera e inizio estate, per circa 10 uscite tra escursionismo, trekking e semplici passeggiate con un’uscita in modalità corsa in montagna.È stato utilizzato su quote a partire dal mare fino a 2200 mt di altitudine e temperature dai 5 ai 25°C, con condizioni di vento anche forte, oltre i 50 km/h.La prova sul campo della Helly Hansen Blaze Hooded SoftshellDesign e costruzioneIl primo utilizzo di questa giacca è stato per uscire la sera in città, questo perché il design sobrio la rende abbinabile molto bene con qualsiasi capo casual, e risulta quindi ottima con sotto una semplice maglietta o camicia.In seguito è stata testata per il suo utilizzo specifico e ho potuto notare fin da subito una notevole adattabilità ai movimenti del corpo. Un vantaggio offerto dal tessuto elasticizzato in 4 direzioni.La sensazione iniziale è di buon comfort e sembra di avere indosso soltanto un velo, restituendo un’ottima sensazione. Inoltre, la grande morbidezza del tessuto dà un valore aggiunto non da poco.Protezione dal vento e dall'acquaLa Helly Hansen Blaze Hooded Softshell è una giacca che protegge soprattutto dal vento, e su questo aspetto è notevole.https://youtube.com/shorts/WHC5T8WBzZ8?feature=shareTest antivento del softshell Helly HansenRiesce a creare una vera barriera perché, oltre a far passare l’aria in modo estremamente ridotto, ottimizza lo scambio di temperatura fra il corpo e l’ambiente esterno, grande caratteristica del tessuto softshell.Il trattamento aggiuntivo DWR, invece, serve per garantire l’idrorepellenza.Sulle parti inclinate le goccioline scivolano via a gran velocità, mentre nelle zone piane (spalle, cappuccio) l’acqua resiste per un discreto periodo di tempo prima di venire assorbita e quindi bagnare il tessuto.La Helly Hansen Blaze Hooded Softshell con la pioggia.Purtroppo, come succede a tutti i capi con queste caratteristiche, questo trattamento idrorepellente con il tempo tende a perdere performance e va riattivato con un apposito trattamento. Su questa giacca questo processo sembra avvenire lentamente.In ogni caso il grado generale di idrorepellenza del capo può essere considerato buono, almeno nella prima fase di vita, considerando anche che non si tratta di un guscio con caratteristiche di impermeabilità.Isolamento termico e traspirabilità della Helly Hansen Blaze Hoodes SoftshellLa traspirabilità è come sempre un aspetto molto dibattuto, complice il fatto che ognuno di noi ha una sudorazione, e una capacità di sviluppare calore diversa. Personalmente sudo molto e mi sento accaldato già ad inizio attività, anche se si tratta di un’escursione a passo tranquillo.Devo dire che questa giacca mi ha trasmesso un’ottima sensazione in termini di regolazione della temperatura fra il corpo (caldo ed in sudorazione) e l’ambiente esterno (a volte freddino o comunque ben al di sotto della temperatura corporea).Durante l’attività più intensa questo aspetto migliora ulteriormente, a conferma della buona traspirabilità. Il rovescio della medaglia, normale in un capo leggero come questo, è che in pochi secondi ci si raffredda. Principalmente, ho utilizzato la Helly Hansen Blaze Hooded Softshell con al di sotto una maglietta in materiale sintetico e in un contesto di temperature miti. Il tessuto a contatto diretto con la pelle sudata non si appiccica, bensì sembra restare asciutto, sintomo di buona traspirabilità.Se invece le temperature sono più fresche (8-10°C) è sufficiente aggiungere come strato interno un micropile leggero e si sta al caldo.La rapidità di asciugatura al termine di un’attività intensiva, con il capo indossato, è stata buona. Sicuramente anche in questo la leggerezza del tessuto aiuta molto.FunzionalitàIl cappuccio, comprensivo di tesa, offre un interessante sistema di regolazione senza il classico fermo in plastica che a lungo andare rovina l’elastico.In questo capo viene utilizzato un inserto rigido, a dimensione variabile, che permette di bloccare l’elastico una volta regolato. La chiusura del cappuccio è buona, ben dimensionata sulla posizione del viso rispetto alle spalle.Tirare i lacci elasticiSpostando verso l’alto il laccio si blocca nella fessuraIl classico sistema di regolazione invece lo troviamo in vita con un solo fermo in plastica che rimane nascosto all’interno della giacca senza dare fastidio.Regolazione in vita della Helly Hansen Blaze Hooded Softshell.La Helly Hansen Blaze Hooded Softshell è dotata di una cerniera frontale molto scorrevole e robusta, chiude fino all’altezza del mento per dare protezione totale sul collo e creare il classico “oblò” una volta calzato il cappuccio.La Helly Hansen Blaze Hooded Softshell con il vento.Se si indossa il casco, l'uso del cappuccio è ancora possibile grazie al tessuto elastico, anche se non è comodissimo e tende a tirare un po' su collo e spalle.Il sofsthell con casco e imbragaturaLe tasche frontali con cerniera hanno l’interno in rete, sono ben posizionate e capienti e rimangono al di sopra dell'imbrago, nel caso servisse indossarlo. Non ci sono tasche interne, peccato, a mio avviso una in più non avrebbe guastato.Tasca esterna con cernieraTasca, parte interna in reteLa manica si restringe leggermente sul polso ed è dotata di un inserto elastico che si adatta molto bene senza dare nessun fastidio, anzi, dona un piacevole senso avvolgente.L'inserto elastico sul polsinoDurabilità e resistenza agli odoriAnche questo aspetto è molto variabile da persona a persona. Io ho una sudorazione tendenzialmente “odorosa” e con questo genere di capi il lavaggio è d’obbligo dopo un paio di uscite nelle quali si sviluppa sudore. Diciamo nella norma quando ho a che fare con tessuti softshell.Quanto alla durabilità dei materiali l’impressione è stata buona anche se il periodo di test si è limitato a qualche mese di utilizzo. A seguito di alcuni lavaggi il tessuto è rimasto pressoché intatto, come da nuovo.Il Blaze Hooded Softshell non è un capo pensato per utilizzi a rischio di forte abrasione, come arrampicata o alpinismo. Consiglio comunque di fare attenzione a non “agganciare” il tessuto su oggetti acuminati (rami, spuntoni di roccia ecc.) perché il tessuto elastico è in genere più delicato e tende a bucarsi maggiormente.Peso e ingombroIl single layer di questa giacca è molto sottile, perciò i suoi 450 gr ne fanno un softshell leggero, e l’ingombro è davvero contenuto. Una volta compressa sta poco più che in una mano.Vestibilità della Helly Hansen Blaze Hooded SoftshellLa taglia utilizzata per il test è la M, e per il mio tipo di corporatura, altezza e peso (180 cm per 73 kg) non ho riscontrato differenze con altri capi simili che utilizzo normalmente. La misura calza a pennello.Consigliata perHelly Hansen Blaze Hooded Softshell è una giacca in softshell con cappuccio ideale per gli escursionisti e i trekker, dal mare alla montagna, in estate e nelle mezze stagioni.La consiglio agli escursionisti che cercano un capo che protegga efficacemente dal vento ma che allo stesso tempo permetta una buona traspirabilità. Proprio per quest’ultima caratteristica, oltre che per l’elevata elasticità, la consiglio anche per chi ama salite veloci con ritmo elevato, al limite della corsa.Inoltre, il suo design sobrio la rende adatta anche fuori dai sentieri, nel tempo libero e in città.[prezzo-link link=""https://mountainreview.it/vai/helly-hansen-blaze-hooded-softshell/""]"
27505,"Ferrino Appalachian 55","Il Ferrino Appalachian 55 è uno zaino da escursionismo di più giorni caratterizzato da una grande capienza (di 55 litri, come suggerisce il nome) e da una buona stabilità una volta indossato e regolato correttamente. Il suo aspetto quasi minimalista non deve trarre in inganno poichè presenta numerose funzionalità che lo rendono un ottimo alleato per lunghe escursioni anche con carichi pesanti.Caratteristiche tecniche del Ferrino Appalachian 55Peso: 1.803 gDimensioni: 74x34x30 cmTessuti: Jacquard Weave 500D | Supertex®&nbsp;&nbsp;Dorso ergonomico con sistema di regolazione ""Back Ergo Adjustment""Tasche: sul cappuccio, di sicurezza, laterali a soffietto, laterali inferiori, frontale in rete, su fascia a vita, tasca interna per il sistema di idratazione&nbsp;&nbsp;Accessori: due porta bastoncini, nastri addizionali amovibili sul fondo, nastri di compressione lateraleAccesso inferiore al corpo dello zaino con separatore internoCopri zaino inclusoCompatibile col sistema di idratazione H2 Bag.[link-produttore link=""https://www.ferrino.it/shop-it/attrezzatura/zaini/trekking/75663occ-zaino-appalachian-55.html""]Modalità di testHo utilizzato lo zaino Ferrino Appalachian 55 nella primavera 2024, principalmente lungo un cammino costiero di più giorni in Portogallo e una breve escursione in montagna. Nella maggior parte dei casi sono state escursioni di circa 20 km con dislivello contenuto e su diversi tipi di terreno (sabbia, sentieri e strade) con diverse condizioni atmosferiche, dal clima molto ventilato al caldo afoso. Ho avuto anche occasione di provarlo brevemente sotto la pioggia leggera. Il peso dello zaino durante il cammino era di circa 10-11 kg.La prova sul campo del Ferrino Appalachian 55Prime impressioniLo zaino si presenta esternamente molto pulito e senza fronzoli, quasi minimale. Lo schienale a primo impatto appare comodo, imbottito in maniera abbondante così come gli spallacci. I materiali costruttivi appaiono di buona qualità, quindi adatti a sopportare carichi elevati e lunghi utilizzi. Il peso, a zaino vuoto, di 1,83 kg non lo rende uno tra i più leggeri sul mercato a parità di volume.Accesso al vanoLo spazioso vano principale è suddiviso in una zona superiore ed una inferiore da un cordino a strozzo interno. Lo zaino presenta 2 accessi, uno inferiore con una cerniera che scorre sui 2 lati ed uno superiore, sollevando il cappuccio ed aprendo il sistema di doppia chiusura con cordini a strozzo.Personalmente ho sentito la mancanza di una tasca di accesso laterale al vano principale. Infatti, per accedere alla parte più bassa della zona superiore del vano principale è necessario svuotare la parte superiore dello zaino oppure la parte inferiore per accedere al cordino che divide in due lo scomparto. In uno zaino pensato per trekking lunghi, quindi tendenzialmente caricato con numerosi materiali e vestiario, questa operazione può risultare un po' scomoda.&nbsp;Apertura vano principaleTasche del Ferrino Appalachian 55Lo zaino Appalachian 55 di Ferrino presenta numerose tasche: una esterna sul cappuccio dotata di un piccolo moschettone in plastica per le chiavi, una interna sul cappuccio dove posizionare altri accessori a cui accedere rapidamente.Moschettone per agganciare le chiaviSu entrambi i lati sono presenti una tasca a soffietto con cerniera di dimensioni sufficienti ad accogliere una borraccia termica da 750 ml ed una tasca a rete aperta superiormente dove possono essere riposte altre borracce.Sulla fascia in vita sono presenti due tasche di dimensioni generose in cui ho riposto senza problemi di spazio numerosi oggetti (fino a due telefoni nella stessa tasca, portafogli o un tubetto di crema solare).Nella parte anteriore dello zaino è presente un'ampia e intelligente tasca a rete , in cui ho potuto mettere vestiario sporco o bagnato senza rischiare di bagnare il comparto principale.AccessoriAll’interno del vano principale è presente uno spazio per sistemi di idratazione tipo camel-back con relativo foro di uscita del tubo posto centralmente nella parte superiore dello schienale. Questa tasca non è molto profonda, in quanto la mia sacca di idratazione da 1 litro vi sporge fuori per quasi metà della sua lunghezza, ma in ogni caso assolve alla funzione di bloccare la sacca stessa.Lo zaino viene venduto con rain cover integrata, posizionata in una tasca inferiore chiusa con un velcro.Rain coverEsternamente sono presenti due porta bastoncini che possono essere fissati con una fascia elastica superiormente ed una fettuccia.Elastico porta bastonciniLa parte inferiore presenta inoltre 2 piccole asole dove si possono far passare dei nastri (forniti con lo zaino) per fissare il sacco a pelo, la tenda o il materassino.&nbsp;I nastri forniti per il fissaggio del sacco a pelo inferiormenteSchienale e spallacciLo schienale è confortevole, presenta una struttura in alluminio automodellante che lo rende abbastanza rigido; la schiena appoggia su un’estensione inferiore degli spallacci superiormente ed inferiormente sull’estensione della fascia in vita. Le zone di contatto sono imbottite in maniera adeguata e risultano molto confortevoli. Nella parte centrale della schiena è presente uno spazio libero che favorisce la circolazione dell'aria, anche se in giornate molto calde non si possono ottenere miracoli e la sudorazione si fa comunque sentire.Lo schienale presenta anche il sistema BEA (Back Ergo Adjustment), molto intuitivo, che con un velcro permette di regolare la posizione degli spallacci in base alle dimensioni della schiena, in modo da avere sempre un appoggio ottimale per la  distribuzione dei carichi.https://youtube.com/shorts/ACNM41QVLBo?feature=shareRegolazione dello schienaleGli spallacci sono robusti, con imbottitura generosa e confortevole, e presentano due fettucce di regolazione dell’inclinazione dello zaino nella parte superiore. Dettaglio schienale e spallacciLa clip di chiusura della fettuccia sul petto può essere posizionata su quattro livelli in base alle preferenze. La fascia in vita è ampia, morbida e con un buon range di regolazione, permettendo di scaricare bene il peso sulle anche senza mai creare fastidio sui punti di pressione.Mi ha colpito la stabilità e soprattutto la distribuzione dei carichi. Infatti, anche in giornate in cui ho tenuto lo zaino per molte ore, non ho mai avuto fastidi o irritazioni.RobustezzaIl tessuto dello zaino è robusto, sia per quanto riguarda la sopportazione del carico, sia per gli sfregamenti. Pur avendolo utilizzato per più giorni nella boscaglia, dove ho urtato vegetazione di vario tipo, non ho riscontrato alcun danno.&nbsp;In condizioni di pioggia leggera ho utilizzato il coprizaino che risulta essere completamente avvolgente, garantendo quindi un ottimo isolamento dall’acqua.Consigliato perIl Ferrino Appalachian 55 è uno zaino dalla buona qualità costruttiva, consigliato per chi ha bisogno di uno zaino per trekking di più giorni anche in autonomia vista l’elevata capacità di carico e l’ottima distribuzione del peso.&nbsp;E' una soluzione valida anche per i lunghi cammini, dove occorre portari dietro un sacco letto e qualche provvista, così come per i viaggi in cui occorre avere un unico bagaglio capiente e facile da trasportare.[prezzo-link link=""https://mountainreview.it/vai/ferrino-appalachian-55/""]"
27578,"Ternua Tailwind Jkt M","La giacca Ternua Tailwind JKT M appartiene alla collezione Adrenalite dell’azienda basca; le caratteristiche principali dei capi di questa serie sono la leggerezza, la comprimibilità e la versatilità.Effettivamente questi sono proprio i punti di forza di questa giacca che non ci si accorge nemmeno di avere nello zaino ma, all’occorrenza, offre la protezione necessaria.Caratteristiche tecniche della Ternua Tailwind Jkt MPeso: 97 g (taglia M)Materiali: 100% PoliammideTessuti: Microshell 15DTrattamento idrorepellente privo di PFC (perfluorocarburi).Certificazione Bluesign®Dettagli catarinfrangenti[link-produttore link=""https://www.ternua.com/com/tailwind-jkt-m-jacket-1643892-5775.html""]Peso e ingombro della giaccaModalità di testData l’abbondanza di neve di questa primavera 2024, sono riuscito a utilizzare la giacca durante gli allenamenti primaverili a quote non troppo elevate elevate, circa 1000-1500m.Complice il meteo “pazzerello” mi sono imbattuto in condizioni più autunnali che primaverili, trovando giornate sia con alta pressione, fredde e ventose che giornate nuvolose con piogge moderate.La prova sul campoPeso e ingombroIl materiale Microshell 15D pesa solamente 42 g/mq, dunque la Ternua Tailwind JKT non può che impressionare per peso e ingombro estremamente ridotti.&nbsp;La giacca è dotata di una taschina interna, dove può essere compattata per assumere un ingombro minimo.Tasca interna in cui si comprime la giaccaPiù di una volta, partendo per allenamenti brevi ma con meteo incerto, l'ho riposta senza nessun problema nella tasca della cintura da corsa o dei pantaloni, evitando di portare lo zainetto da trail.https://youtube.com/shorts/GjfoyMx9hGwLa facilità di trasporto della giacca TailwindProtezione e traspirabilità della Ternua TailwindIl tessuto Microshell 15D è perfetto come difesa dal vento; anche nelle giornate più ventose ha sempre funzionato molto bene, proteggendomi nonostante avessi solo abbigliamento molto leggero sotto la giacca.Il trattamento DWR rende il tessuto idrorepellente e, sotto piogge moderate, è più che sufficiente a garantire l’impermeabilità necessaria durante la corsa. Occorre però tener conto che non è un capo impermeabile al 100%.Dettaglio tessuto con trattamento DWRIl prezzo da pagare per una protezione così efficace è la traspirabilità che non è molto elevata. Essendo molto caloroso, uso questo tipo di giacche prevalentemente in discesa eppure, più di una volta, ho riscontrato la formazione di condensa interna.DettagliLa Ternua Tailwind JKT M è molto ben progettata, pur non avendo alcuna possibilità di regolazione, non ho nessun appunto da fare.La cerniera scorre molto bene, la catena è del tipo a scomparsa e, non presentando termosaldature, si adatta molto bene alle forme del corpo ed ai movimenti della corsa.Dettaglio cernieraI polsini sono elasticizzati al punto giusto per garantire comfort anche con l’uso dell'orologio.PolsinoIl cappuccio avvolge e protegge molto bene; una volta chiusa completamente la cerniera è molto stabile e, grazie ad una “visierina” rigida al punto giusto, si riesce a correre restando ben protetti dalle gocce di pioggia.Cappuccio con visierinaOltre alla tasca interna la Tailwind JKT M è dotata di una taschina pettorale con chiusura a cerniera di dimensioni alquanto generose.Vestibilità della Ternua Tailwind Jkt MLa vestibilità di questa giacca è morbida, io sono alto 178 cm per 65k g e la taglia M mi va giusta, solo un filo abbondante, il che mi da la possibilità di indossarla sopra allo zainetto da trail se quest’ultimo è di dimensioni contenute, senza sentirmi costretto nei movimenti.Consigliata perConsiglio la Ternua Tailwind JKT M a qualsiasi trail runner per allenamenti con meteo incerto o gare, anche di lunga durata, in cui è previsto meteo incerto o in cui il regolamento prevede di portare con se una giacca impermeabile nonostante non sia prevista pioggia.Ovviamente il consiglio è valido anche per dei trekking in cui si vuole viaggiare leggeri, in cui le possibilità di pioggia sono basse.Prezzo: € 120 circa"
27653,"Garmont 9.81 Engage","PremessaLe Garmont 9.81 Engage sono la versione ancora più leggera e traspirante delle 9.81 Pulse. Ideate per il light hiking e il nordic walking, sono adatte per camminate a ritmo sostenuto su percorsi semplici come sentieri larghi, stradine e mulattiere.La struttura minimale non garantisce un’elevata protezione dagli urti e un forte sostegno del piede, richiedendo all’escursionista un passo fermo e l’utilizzo della calzatura su percorsi facili.Caratteristiche tecniche delle Garmont 9.81 EngageTomaia in rete di poliestere 3D ad alta traspirabilitàIntersuola in EVA ricavata da materiali biobased dalla canna da zuccheroSuola: VibramSistema di allacciatura: lacci classiciTomaia, collarino e lacci realizzati con poliestere 100% riciclatoTecnologia G-Wrap per garantire una maggiore stabilitàPlantare Garmont con il 20% di materiali riciclatiDesign anatomico Garmont A.D.D.Peso: 325 gr (misura 42)Paese produttore: Cina[link-produttore link=""https://it.garmont.com/product/31709970/9-81-engage""]Modalità di testIl prodotto è stato utilizzato nei mesi di maggio e giugno di quest’anno.Ho effettuato escursioni su diversi terreni di grado turistico (T): da semplici sentieri escursionistici di montagna, alle vecchie mulattiere militari e strade forestali. Il dislivello andava dai 300 ai 1000 metri.Sono state testate con temperature prettamente estive e il bel tempo. In un paio di occasioni ho attraversato ampie zone di erba intrisa di rugiada.La prova sul campo delle Garmont 9.81 EngageCome si presentanoL’impressione iniziale è quella di una scarpa molto leggera e dalla struttura ridotta. Balza subito all’occhio la tomaia semitrasparente che rimanda un’idea di elevata traspirabilità.Al tatto appare molto flessibile, mentre i tasselli della suola in Vibram sono ben marcati suggerendo un’adeguata presa sul terreno.In generale, la costruzione semplice e minimale restituisce subito l’idea di una scarpa adatta per camminate veloci su terreni semplici.Comfort e indosso delle Garmont 9.81 EngageFin dal primo utilizzo il piede entra agevolmente nello scarpa; l’asola verticale è d’aiuto in questa fase.La linguetta, molto minimal e specifica per il piede destro e il piede sinistro, svolge bene il suo lavoro agevolando la calzata.I lacci classici sono supportati dal sistema G-Wrap: degli inserti che agiscono direttamente sull'allacciatura, permettendo di avvolgere efficacemente il collo del piede.Gli inserti gialli del sistema G-Wrap.Una volta calzata, la Garmont 9.81 Engage risulta confortevole senza punti di pressione.Il tallone non dà fastidio o segni di sfregatura, mentre l’avampiede lascia il giusto spazio alle dita.Fin da subito si nota la struttura minimal della scarpa. Il supporto del piede è limitato e questo, se si hanno come me problemi anche leggeri di pronazione, influisce nel modesto sostegno dell’arto.La leggerezza della scarpa e della tomaia, in questo caso, si riflettono nella formazione di una piega che nei primi passi può apparire fastidiosa.La struttura minimal tende a piegarsi in caso di pronazione del piede.Con mia sorpresa e sollievo, dopo un breve periodo di adattamento, questa caratteristica non mi ha mai causato problemi quali vesciche o fastidi. Già durante la prima uscita l’inconveniente era dimenticato.Comportamento in camminataDurante la camminata si apprezza presto la sensazione di comodità e di freschezza.La suola molto flessibile agevola la rullata, consentendo una camminata molto naturale e fluida.Si percepisce fin da subito l’elevata leggerezza che, assieme alla flessibilità, contribuisce a fine giornata ad avere piedi e gambe meno affaticate rispetto ad altre calzature, anche nelle camminate molto lunghe.Tutte queste caratteristiche sono figlie del design anatomico di Garmont (A.D.D.), il quale permette al piede di usufruire della sua naturale capacità di trovare stabilità, assorbire gli urti e donare una spinta efficace.Il sistema G-Wrap fa si che il piede all’interno della scarpa sia ben chiuso e non si muova. Lo si apprezza soprattutto quando il ritmo è sostenuto perché non permette al piede di cadere in avanti sulla punta o di muoversi all’interno della calzatura.Durante la camminata si avverte distintamente cosa si ha sotto i piedi. Anche per questo motivo non è indicata per percorsi troppo tecnici e dissestati.Inoltre, la protezione sul puntale è ridotta: mentre può essere sufficiente per piccoli urti, non è in grado di sostenere colpi importanti su pietraie o terreni impegnativi.Grip e tenuta delle Garmont 9.81 EngageLa suola delle Garmont 9.81 Engage garantisce un’adeguata aderenza e risulta adatta alle attività indicate. Ho avuto la sensazione di una camminata sicura e stabile sia sui sentieri facili di montagna, sia sulle rocce arrotondate delle mulattiere, anche in condizione di bagnato.La suola delle Garmont 9.81 Engage.L’aderenza cala sensibilmente quando, lungo il cammino, si incontra del fango richiedendo un po’ più di attenzione.Traspirabilità e impermeabilitàIl fiore all’occhiello delle Garmont 9.81 Engage, proprio come le sorelle Pulse, è sicuramente la traspirabilità.Nelle mie escursioni, anche in quelle più calde e afose, non ho mai avvertito la sensazione di calore e, al rientro a casa, nonostante i ritmi sostenuti, non ho mai trovato i piedi sudati.La tomaia è talmente traspirante da essere praticamente trasparente sull’avampiede. Una volta calzata si può ben notare il calzino e il movimento delle dita del piede.La tomaia super traspirante delle Garmont 9.81 Engage è trasparente.Va da sé che l’impermeabilità in questa calzatura è quasi del tutto assente. Questo non è un problema in quanto le Garmont 9.81 Engage sono state progettate per camminate veloci, su terreni semplici, dove la traspirabilità è l’obiettivo (pienamente centrato) da perseguire.Non sono calzature da utilizzare lungo percorsi dove ci sono guadi o condizioni metereologiche avverse.Mi è capitato di fare delle escursioni all’alba ed è bastato camminare nell’erba impregnata di rugiada per avvertire la sensazione di bagnato ai piedi.La traspirabilità, però, va di pari passo con la velocità di asciugatura che rimedia gli inevitabili, a volte, inconvenienti bagnati.Sostenibilità delle Garmont 9.81 EngagePer realizzare le 9.81 Engage sono stati utilizzati materiali riciclati e biobased. La tomaia, il collarino e i lacci, ad esempio, sono stati costruiti con poliestere 100% riciclato. Il plantare contiene il 20% di materiali riciclati da scarti di produzione, mentre l'intersuola è ricavata da materiali biobased dalla canna da zucchero.Calzata delle Garmont 9.81 EngageHo testato le Garmont 9.81 Engage nella taglia 44, mezzo numero in più della mia abituale taglia. Durante le escursioni non ho avvertito nessun punto di pressione o un eccessivo spazio nell'avampiede.Consigliate perConsiglio le Garmont 9.81 Engage all’escursionista che si avvicina alla montagna per percorsi in giornata su terreno facile.È una scarpa per terreni semplici, che non presentano tratti tecnici o grosse asperità.L’elevata leggerezza e traspirabilità la rende ideale per hiking semplici e camminate veloci, e, in generale, per le attività a ritmo sostenuto con temperature calde senza il timore di sudare.Per questo motivo le consiglio anche all’escursionista più esperto dedito a lunghi cammini dove fare tanti chilometri, a patto che abbia un passo fermo e una postura corretta senza cedibilità del piede.Non le consiglio per attività di media-alta montagna o dove i terreni sono particolarmente sconnessi.[prezzo-link link=""https://mountainreview.it/vai/garmont-9-81-engage/""]"
27687,"Ferrino Blow 2","PremessaLa tenda Blow 2 appartiene alla famiglia di tende ultralight di Ferrino, pensate per chi ricerca peso ed ingombro minimali in quanto prevede di fare spostamenti frequenti, zaino in spalla o in sella.Sempre più persone scelgono di fare le vacanze in questo stile, siano esse a piedi, in bici o con altri mezzi. Queste tende si distinguono per il peso ridotto all’osso, il volume contenuto e per l’elevata facilità di montaggio.La Blow 2 è la meno “estrema “ di questa serie, quindi sacrifica un po’ di leggerezza (rimanendo in linea con la concorrenza) in favore di un’abitabilità migliore.Caratteristiche tecniche della Ferrino Blow 2Struttura: a cupolaTipologia: autoportantePosti: 2Telo esterno: Nylon Ripstop 20D Silicone 2000 mm W/RTelo interno: in zanzariera in Nylon 10/0.8 mmPavimento: Nylon Ripstop 30D Silicone 3000 mm W/RCuciture nastrate nel doppio tetto e nel pavimento per garantire totale impermeabilitàCostruzione a tre strati per rinforzare gli angoli del catinoPaleria in lega di alluminio temprato 7001 T63 Pali in duralluminio precollegatiTenda interna sospesa alla paleria con ganci e guainePicchetti in alluminio SuperlightCerniere con doppio cursoreDue absidiRegolazione tiranti Fast AdjustmentSacca custodia e kit riparazione inclusiPeso dichiarato: 1,65 KgDimensioni (sacca chiusa) 14 x 38,5 cmDimensioni: interne: 210 x 125 / 100 cmAltezza massima abitabile: 100 cmPaese produttore: Cina[link-produttore link=""https://www.ferrino.it/shop-it/attrezzatura/tende/ultra-light-adventure/91216oob-tenda-blow-2.html""]Modalità di testHo provato la Ferrino Blow 2 in occasione di diversi pernottamenti tra aprile e luglio 2024. Durante i test ho incontrato escursioni termiche anche di 15 gradi nella stessa settimana. Mi è perciò capitato di trascorrere nottate decisamente fredde e altre più miti.Ho dormito ad altitudini comprese tra i 200 m slm e i 1.200 m slm: la tenda non è pensata per essere utilizzata in alta quota, su neve o su ghiacciaio.Qualche volta ho preso pioggia anche per tutta la notte. Ho sempre dormito con un’altra persona.Inoltre, ho sempre utilizzato un telo sottotenda occhiellato in plastica a contatto col suolo.Per dormire, utilizzo un materasso auto gonfiante ed un sacco a pelo in piuma.La prova sul campo della Ferrino Blow 2Prime impressioniLa Blow 2 di Ferrino mi ha subito colpito per la leggerezza ed il volume minimale.La custodia della tenda è dotata di chiusura roll-top ed è impermeabile. Ho voluto testarne la tenuta, lasciandola per circa un'ora sotto la pioggia. Il contenuto è rimasto asciutto.Le dotazioni fornite con la Blow 2 di Ferrino comprendono il sovra telo, la camera, la paleria, 10 picchetti in alluminio ultraleggeri, la sacca di trasporto ed un piccolo kit di riparazione.Bellissimi i picchetti, che sono davvero leggeri: 70 grammi per il set da 10. Unica pecca, li avrei verniciati di un colore più evidente.Il sovra telo ha delle controvenature ai lati corti, ma non viene fornito il materiale per usarle. Mediante un paio di metri di cordino si potrebbe tensionarlo. Bisogna arrangiarsi con materiale proprio.Ho aggiunto il cordino bianco per mantenere il sovra telo ben teso.Montaggio e smontaggio della Ferrino Blow 2Il montaggio e smontaggio della Ferrino Blow 2 sono stati resi davvero elementari.Ho voluto sfidare un amico inesperto a montare la tenda senza consultare le istruzioni, per dimostrare quanto questo processo sia intuitivo. Dopo circa 15 minuti ha superato la sfida.Le estremità di camera, sovra telo e paleria sono colorate di rosso o blu a seconda del lato di lavoro.Questo espediente rende il montaggio davvero “istintivo”. La Blow 2 utilizza un sistema ibrido guaine-clips per sospendere la camera sulla paleria.Questo metodo garantisce un’ottima stabilità ed un limitato effetto vela.Anche l’operazione di tensionamento dei tiranti è semplicissima, grazie al sistema Fast adjustment di Ferrino: basta agire sul tensionatore in plastica facendolo scorrere lungo il tirante. Una volta raggiunta la tensione desiderata non bisogna fare altre azioni, essendo un sistema autobloccante.https://youtube.com/shorts/Mo98xkX5huARegolazione dei tirantiÈ proprio questa la caratteristica che mi ha colpito di più in assoluto di questo prodotto. Un sistema eccellente, elegante ed efficace nella sua semplicità e che pesa pochissimo.Per i più insicuri, sono presenti sulla sacca di trasporto delle illustrazioni delle fasi di montaggio ed un QR code.Anche lo smontaggio è molto semplice: la sacca di trasporto si rivela ampia e mi è sempre risultato facile ricompattare il tutto al suo interno.Abitabilità e comfort di utilizzoQuesta tenda non è come uno di quei “loculi” da alpinismo, praticamente della stessa dimensione di chi ci dorme. Nella Ferrino Blow 2 spazio per i bagagli o per stare seduti lo si trova.La camera, al punto più alto, misura 100 cm. Mi è capitato di aver montato la tenda ai piedi di una falesia ed averla utilizzata come rifugio d’emergenza per aspettare la fine del temporale che ci aveva sorpreso.Eravamo in tre e siamo stati comodamente seduti all'interno.La camera ha una base asimmetrica: da un lato è larga 100 cm, mentre dall’altro è 125 cm. Questi cm in più permettono alle spalle di trovare il proprio spazio.Ho sempre bivaccato assieme ad altre persone, e non abbiamo mai lamentato mancanza di spazio, come magari ci si potrebbe aspettare da una tenda di questa categoria.Inoltre, ci si sta benissimo in lunghezza. Personalmente sono alto 1,85 m e non ho avuto il minimo problema di spazio.Le due absidi forniscono lo spazio extra utile per stoccare i bagagli. La collocazione è comoda ed efficace e protegge dalle intemperie Avere due absidi, inoltre, significa avere due ingressi distinti, che è davvero una comodità, non scontata su tende di questa categoria.Isolamento e protezione dalle intemperieLa Blow 2 è una tenda per utilizzo estivo. Infatti, la camera è costituita per la parte alta da materiale zanzariera, molto traspirante, mentre per il catino si utilizza un materiale ripstop siliconato e rinforzato. La camera della Ferrino Blow 2 presenta nella parte alta un'ampia zanzariera.La parte designata ad isolare da vento e acqua è il telo esterno, e devo dire che lo fa molto bene.Mi è capitato di prendere acqua per due notti consecutive in occasione di una trasferta in MTB. La tenda ci ha mantenuto asciutti e comodi per tutte le notti anche grazie alle cuciture nastrate nel doppio tetto e nel pavimento.Un po’ di umidità nel catino al mattino nelle giornate piovoseIl sovratelo tiene la pioggia.Il sovra telo rimane alto da terra: aspetto tipico di una tenda estiva. Questo aumenta la ventilazione e limita la condensa interna.Mi è capitato dopo le notti piovose che un po’ di condensa si formasse, specie agli angoli del catino, ma questo non ha mai rappresentato un disagio. Nelle notti di bel tempo invece, al mattino ho sempre trovato la Blow 2 ben asciutta.Per aumentare la ventilazione, sono presenti 2 cuffie di aerazione richiudibili, super-leggere e compatte.Accessori della Ferrino Blow 2Internamente la tenda è dotata di alcuni accessori: un gancio centrale per appendere una luce e 2 ampie tasche laterali lato testa. Queste sono davvero capienti!Inoltre, sono presenti al soffitto quattro asolette. Basta un cordino per creare un piccolo stendino o per stoccare altro materiale.Tutte le porte sono provviste di asola con gancio per mantenerle arrotolate. Accorgimenti di dettaglio e ben realizzati.Porte esterne fissate in posizione apertaPorte interne fissate in posizione apertaConsigliata perIl peso ridotto, la facilità di trasporto e il volume contenuto rendono la Ferrino Blow 2 un’ottima scelta per trekkers e ciclisti che si spostano giorno dopo giorno. Grazie alla presenza della doppia abside e della doppia apertura , ha un’abitabilità adeguata per due persone e relativi bagagli.Ottima in particolare per l'estate fino a quote medie e nelle mezze stagioni con clima temperato, grazie alla camera per metà in zanzariera e al sovratelo che rimane alto da terra e favorisce la ventilazione.Vista la sua natura ultraleggera, non è una tenda da utilizzare ad alte quote o in condizioni meteo impegnative.[prezzo-link link=""https://mountainreview.it/vai/ferrino-blow-2/""]"
27751,"Black Diamond Women's Distance 4","Il Black Diamond Distance 4 è uno zaino vest da trail running per medie e lunghe distanze. La vestibilità in termini di lunghezza e design in generale è modellata sul corpo femminile di cui si sono studiate attentemente le caratteristiche e le esigenze per performare sulla corsa su sentiero. Con i suoi dettagli curati, il peso ridotto, le numerose tasche è un ottimo compagno sia in allenamento che in gara.Sui sentieri con vista sui DruCaratteristiche tecniche del Black Diamond Women's Distance 4Volume: 4 LPeso: 193 gTaglie: S-LDesign specifico femminileSistema porta bastoncin utilizzabile in movimentoTasca frontale con zipTasca posteriore con zip e gancio porta chiaviNumerose tasche e scompartimenti con accesso rapidoDettagli riflettentiFischietto incorporatoDue borracce BD HydraPak® SoftFlasks™ da 0.5 L incluse[link-produttore link=""https://www.blackdiamondequipment.com/en_IT/product/womens-distance-4-hydration-vest/?colorid=9557""]Modalità di testHo testato il Black Diamond Women's Distance 4 nelle mie uscite di trail running nella primavera e nell'inizio estate 2024. L'ho usato sia per brevi distanze (10k, 1000 D+) con solo una borraccia e portando con me solo lo stretto necessario (un anti-vento, le chiavi di casa, una barretta, il cellulare), sia che per uscite più lunghe con chilometraggi medi (20-30 km) portando con me tutto il materiale necessario a passare una giornata piena in montagna.La prova sul campoImpressioni generaliAncora prima di usarlo il Black Diamond Distance 4 ha passato il test visivo e tattile. Lo zaino appare molto leggero, i tessuti traspiranti e i dettagli ben rifiniti. Viene venduto con le due soft flask che hanno una bella forma per essere infilate facilmente quando piene e sembrano molto resistenti.La chiusura frontale è doppia e regolabile. La personalizzazione avviene molto facilmente con una grande quantità di passanti tra cui poter scegliere.Lo zaino vuotoComfort e fit del Black Diamond Distance 4Il Black Diamond Women's Distance 4, come dice il nome, è pensato per il pubblico femminile. La forma quindi, e la vestibilità nello specifico, le ho trovate perfette per il mio corpo. La lunghezza sulla schiena infatti è giusta per la mia altezza (sono alta 158 ed ho preso una taglia S). Inoltre anche gli spallacci e il sistema di chiusura si adattano bene alle forme femminili.Durante la corsa sia in salita che in discesa lo zaino resta molto aderente al corpo, senza nessun sobbalzo o movimento, anche se carico di materiale e con le due borracce piene.Tasche e scompartimentiNonostante il litraggio ridotto il Black Diamond Women's Distance 4 sembra capace di contenere tutto il necessario ad una giornata in montagna. Se il meteo è severo e bisogna iniziare a portare vari strati extra di vestiario si potrebbero riscontrare dei limiti, ma se l'abbigliamento è poco ingombrante potrebbe funzionare anche in questi casi.Partendo da davanti abbiamo le due tasche per le borracce, una tasca con zip che io uso per il telefono, una tasca per lato (in una è presente anche il fischietto) con facile accesso per barrette e gel. Le tasche sono tutte in rete elastica e il materiale che vi si ripone rimane stabile e fermo durante la corsa, senza rischio di perdere niente per strada.FischiettoLa parte posteriore, invece, è destinata a riporre vestiario extra e altro materiale che non serve in corsa. Qui troviamo una taschina con zip con gancio porta-chiavi perfetta per mettere materiale di valore come il portafogli (e le chiavi, certamente).Taschina con zipPer finire abbiamo due scomparti: il più grande, lungo tutto lo zaino e con accesso dall'alto e uno con doppio accesso laterale sulla parte inferiore. Entrambi sono molto spaziosi, io dopo un po' di prove ho preferito mettere tutto in quello superiore, ma se devo togliere e mettere qualcosa come un buff o i guanti o un cappello la tasca inferiore è facilmente accessibile anche in movimento.Guscio impermeabile nella tasca inferioreTessuto e traspirabilitàIl tessuto esterno è tutto in rete elastica che, anche se molto leggera, sembra resistente. In questi mesi di utilizzo non ho riscontrato nessun segno di usura.All'interno abbiamo un morbido e confortevole tessuto ad alveare: è decisamente traspirante e poco stressante sulla pelle anche se si indossa una maglietta leggera.Dettaglio tessuto internoSistema di idratazione del Black Diamond Distance 4Per idratarci abbiamo due tasche e soft flash dedicate e incluse. Le borracce una volta riempite entrono molto facilmente nelle tasche non si muovono. Si riesce a bere senza tirarle fuori, con il sistema ""a morso"". Lo zaino nello scompartimento principale è predisposto anche per una camel bag da 1 L con una clip per fermarlo e un asola per far passare il tubo in uscita, sia a sinistra che a destra.BD HydraPak® SoftFlasks™Sistema porta bastonciniIl sistema porta bastoncini è sicuramente innovativo. Per uno zaino così piccolo è difficile pensare un sistema efficace ma soprattutto poco impattante in fase di movimento.Il sistema prevede due elastici in diagonale (a scomparsa) con una fascia elastica siliconata in cui inserire i bastoncini. Bisogna farli passare bene, altrimenti potrebbero scappare via. Una volta infilati i bastoncini - manovra che si può effettuare in movimento e gestibile da davanti - si fanno passare i bastoni sulla schiena e si tira la coulisse per farli aderire allo zaino. Più difficile a dirsi che a farsi. https://youtu.be/02RX01iimx8Il sistema di fissaggio dei bastonciniComunque il sistema anche se molto intelligente non mi ha convinta totalmente per alcuni motivi: le fasce in cui si inseriscono i bastoni sono chiuse e non regolabili, la coulisse durante la corsa tende un po' ad allentarsi mandando il peso dello zaino indietro e modificando così la vestibilità e diminuendo il comfort. Altro dubbio riguarda il comfort di questo sistema se lo zaino è a pieno carico. I bastoni non trovano in questo caso un facile alloggio sulla schiena.Devo inoltre segnalare che una volta i bastoni mi sono usciti dall'anello elastico in silicone, ma è possibile sia colpa mia perchè stavo testando per la prima volta questo sistema.Sistema porta bastonciniConsigliato perConsiglio il Black Diamon Women's Distance 4 alle trail runner alla ricerca di uno zaino leggero, altamente funzionale e disegnato (finalmente) sul loro corpo e sulle loro esigenze.Perfetto sia per gli allenamenti che per gare di ultra running. Personalmente lo userei fino alle 50 miglia senza rimpiangere la scelta di uno zaino più voluminoso.Perfetto per spingere e andare veloci sui sentieri![prezzo-link link=""https://mountainreview.it/vai/black-diamond-womens-distance-4/""]"
27795,"Scarpa Zodiac Tech Gtx","Gli Scarpa Zodiac Tech Gtx nascono come scarponi ibridi da alpinismo ed escursionismo e fanno della versatilità il punto di forza. Sviluppati per i professionisti della montagna e per il soccorso organizzato coniugano una vestibilità precisa ma strutturata ad una suola Vibram che conferisce molta sicurezza anche sui terreni più tecnici. La costruzione è sufficientemente morbida e leggera da poterli usare anche per lunghi avvicinamenti senza stancare troppo il piede.Caratteristiche tecniche degli Scarpa Zodiac Tech GtxPeso: 680gr. cadauno (tg. 42 dichiarati), 815gr cadauno (tg. 44,5 testati)&nbsp;Tomaia in pelle idrorepellente Perwanger NepalSistema costruttivo Sock-Fit XT di calzata attorno al piedeFodera con membrana Gore-Tex Performance ComfortAmpio fascione in gomma che protegge lo scarpone per tutta la sua lunghezza e in puntaSuola Vibram Mont ABS Precision Cramp realizzata con la tecnologia brevettata Bascula Adaptive System che sfrutta l'uso combinato di tasselli rigidi e morbidiClimbing Zone sotto la puntaInserto ramponabile sul talloneIntersuola rigidoAllacciatura Extended Lacing fino in punta di derivazione climbing e occhielli in metalloGhetta Top Gaiter più aderente sotto il polpaccio per proteggere dall’ingresso di detritiPaese produttore: Italia[link-produttore link=""https://it.scarpa.com/product/31516122/zodiac-tech-gtx-lo-scarpone-scelto-dalle-guide-alpine-tonic-black""]Modalità di testHo utilizzato questi scarponi Scarpa Zodiac Tech Gtx durante tutte le mie escursioni del 2024 dalla fine dell’inverno fino a questo inizio di estate in condizioni spesso piovose, su neve e qualche tratto ghiacciato, facendo lunghi avvicinamenti su terreno misto.&nbsp;Data la stagione invernale che si è protratta oltre le aspettative e il maltempo sono riuscito a superare i 2500 metri solo nell’ultimo periodo, testandone così le performance anche con passaggi su roccia e qualche facile cresta.Le temperature incontrate sono state comprese in un range che partiva da poco sotto lo zero fino a oltre i 20°C.La prova sul campo degli Scarpa Zodiac Tech GtxCome si presentanoLa prima cosa che si pensa prendendo in mano gli Scarpa Zodiac Tech Gtx è che siano un prodotto di qualità, sia esteticamente, sia per la cura con cui ogni dettaglio è stato realizzato.Il peso è contenuto, eppure ci si trova di fronte a uno scarpone ben strutturato, con un’intersuola rigida e difficile da piegare che ne svela immediatamente la verve maggiormente alpinistica piuttosto che escursionistica.La punta è ben strutturata, sul tacco è presente un inserto ramponabile e la suola Vibram ha ampie vie di fuga laterali oltre a una tassellatura a zone differenziate, in parte morbida e in parte rigida. Sotto la punta si nota subito un’ampia climbing zone a sottolinearne la vocazione per la verticalità, mentre il tacco presenta un freno molto accentuato e vie di fuga laterali (ma non posteriori).La tomaia è in pelle morbida (arriverà nel 2025 anche una versione in tessuto tecnico maggiormente traspirante) protetta nella parte bassa da un ampio fascione in gomma per prevenire danni da urto o sfregamento.Il sistema di allacciatura è standard con lacci e passanti, scendendo fino alla punta in puro “stile scarpetta” per facilitare al massimo la regolazione dei volumi.Particolare dell'allacciatura in stile arrampicataComfort e calzata degli Scarpa Zodiac Tech GtxUtilizzando gli Scarpa Zodiac Tech Gtx si capisce subito che sono scarponi da alpinismo e da escursionismo tecnico in quota con cui si possono affrontare in comodità lunghi avvicinamenti su terreno meno impegnativo.La calzata è molto precisa, con una pianta del piede abbastanza stretta che li rende aderenti come un guanto grazie anche al sistema “sock-fit” di Scarpa. Il sistema di allacciatura permette di stringere adeguatamente i lacci sull'avampiede e regolare la chiusura aiutandosi con il primo tirante che è leggermente frenato (e segnalato in un colore diverso). Se il piede e la caviglia risultano completamente fasciati senza tirare molto i lacci non è così invece con il collare che, per chi ha la caviglia fine come me, va stretto un po’ di più.Particolare della linguettaNella parte posteriore del collare è presente una piccola ghetta morbida che protegge dall’ingresso di detriti senza risultare mai scomoda in fase di camminata.Particolare della ghettaComportamento su terreno morbido e neveAl primo utilizzo ho trovato gli Scarpa Zodiac Tech Gtx un po’ rigidi. Questa sensazione si è tuttavia attenuata in fretta in quanto, nonostante l’intersuola rigida, lo scarpone permette una rullata molto naturale sul terreno morbido e terroso dei sentieri, sia in salita sia in piano, mentre in discesa la frenata è ottima grazie al “dente” molto accentuato sotto al tallone.Le prime impressioni riguardanti la vocazione più alpinistica di questi scarponi vengono però tutte confermate. Se possono infatti essere utilizzati per lunghi periodi e anche per lunghi avvicinamenti questo non significa che siano una valida scelta per l’escursionismo semplice dove è meglio optare per scarponi più morbidi.Un elemento di attenzione riguarda la porzione della suola sotto al tallone. Su terreno misto umido e su neve ho notato come in questa zona venga a formarsi un accumulo di terra o neve compressa, dovuto probabilmente alla mancanza di vie di fuga posteriori. Anche se questo non ha comportato la formazione di un vero zoccolo, è un dettaglio che ritengo migliorabile.Particolare dei detriti che rimangono nella suolaSulla neve la rigidità si fa particolarmente apprezzare: aiuta sia a incidere i gradini nella neve morbida, sia nell’utilizzo con ramponi semiautomatici o con le ciaspole.Utilizzo senza ramponeUtilizzo con rampone semi-automaticoComportamento su rocciaSu roccia e su sentieri maggiormente tecnici si apprezza pienamente l’essenza alpinistica degli Scarpa Zodiac Tech Gtx.La suola stretta e il peso contenuto permettono movimenti essere precisi e naturali, rendendo così la progressione sicura.In salita la suola ha un ottimo grip grazie alla climbing zone e all’intersuola rigida mentre in discesa si apprezza la tenuta dei tasselli centrali e il freno molto accentuato del tacco.L’ampio fascione in gomma protegge lo scarpone per tutto il suo perimetro difendendolo dagli urti e la punta è ulteriormente rinforzata.Impermeabilità e termicitàGli Scarpa Zodiac Tech Gtx hanno una protezione in Gore-tex che li rende perfettamente impermeabili fino al penultimo tirante dove la linguetta e la calza risultano leggermente più bassi. Anche nella neve non ho mai avvertito le sensazioni di bagnato e freddo, almeno con temperature intorno allo zero.Consigliato perScarpa descrive gli Zodiac Tech Gtx come gli scarponi sviluppati per le guide e per il soccorso alpino, in virtù della loro versatilità nei vari contesti di utilizzo e della loro capacità di essere indossati per lungo tempo. Mi sento di confermare in pieno questa affermazione e di consigliarli più in generale a tutti coloro che cercano uno scarpone versatile, sia per alpinismo classico su difficoltà moderate, sia per escursionismo evoluto su percorsi tecnici ed innevati, comprese alte vie e ferrate in quota.Sicuro e performante in alta montagna, ma anche confortevole durante gli avvicinamenti su terreno misto: uno scarpone dalla valle alla vetta. Infine, pur non essendo uno scarpone invernale, lo consiglio anche per chi durante la stagione fredda pratica alpinismo semplice a quote medio-basse o escursionismo invernale con ciaspole e ramponi.[prezzo-link link=""https://mountainreview.it/vai/scarpa-zodiac-tech/""]"
27855,"Beal Indy","Beal Indy è un casco sportivo progettato per arrampicata e alpinismo, che rinnova completamente l'offerta in questa categoria di prodotto dell’azienda francese, già leader nella costruzione di corde da arrampicata e attrezzatura. Un prodotto dal look moderno ideato per un pubblico variegato con interessanti soluzioni e dettagli costruttivi.Caratteristiche tecniche del Beal IndyPeso: 250 gr.Struttura: schiuma EPSCalotta e scocca: PolicarbonatoSistemi di regolazione: fettucce in tessutoAmmortizzatori interni: spugne rimovibile con velcri10 prese d’ariaTaglia: unisex (da 55 a 61cm)Disponibile in due colorazioni: Bianco/viola o Viola/nero[link-produttore link=""https://www.beal-planet.com/en/sport-helmets/1941-10063-indy-bicolor-purple-and-3700288283740.html""]Modalità di testHo utilizzato questo prodotto per 10 giornate, di cui 6 in montagna su vie lunghe e le restanti in falesia, nel periodo primavera-estate. Le condizioni ambientali sono state diverse, dal sole a padella con gran caldo, a giornate nuvolose e ventose con temperature più fresche ma comunque non inferiori ai 5° C. Ho preso qualche goccia in una uscita e qualche botta durante i movimenti in parete, ma nessuna pietra o urti importanti.La prova sul campo del Beal IndyImpressioni iniziali e comfortLa prima volta che ho indossato il casco Beal Indy mi ha trasmesso immediatamente una piacevole sensazione avvolgente intorno al capo. Ho quindi azionato le fettucce posteriori di regolazione (di cui parlerò in seguito) ed il casco mi si è “cucito” addosso. Avrò avuto fortuna, anche perchè la forma della testa non è uguale per tutti, ma sicuramente è un prodotto ben progettato per soddisfare al meglio questo importante aspetto.https://youtube.com/shorts/nUMWjY_miMoIndosso e regolazionePeso e materiali del Beal IndyIl peso dichiarato di 250 gr. (verificato alla bilancia) è piuttosto contenuto considerata la robusta struttura del casco. Infatti troviamo sulla calotta superiore una placca in policarbonato rinforzato e sul resto della scocca sempre policarbonato, ma più sottile, a proteggere la struttura in schiuma EPS (polistirene espanso) che compone tutta la parte interna. Alcuni caschi, per ridurre il peso, sono privi di questa protezione in policarbonato pertanto utilizzano l’XPS (polistirene estruso) che ha una densità maggiore. Il risultato non cambia perchè dal punto di vista normativo rispettano entrambi i requisiti richiesti, sono solo costruiti in modo diverso. Per mio gusto personale preferisco questo genere di casco perchè mi conferisce una maggiore sensazione di robustezza e quindi di sicurezza.Materiale esternoMateriale internoAerazione e ventilazioneBeal Indy presenta 10 prese d’aria di dimensioni importanti. Ne risulta un casco molto ventilato che aiuta nella traspirazione durante le giornate più calde. Per contro quando tira vento o in condizioni invernali è d’obbligo munirsi di un buff o sottocasco, perchè di aria ne entra parecchia.Resistenza agli urti e sicurezzaCome già detto il casco è robusto, ma bisogna stare attenti a non “sbatterlo” troppo in quanto la parte bianca in policarbonato (che non è rinforzato) tende ad ammaccarsi. Questo non significa assolutamente che sia meno sicuro, ma compromette il lato estetico del prodotto…per i più precisi.Trovo che la placca superiore in policarbonato rinforzato (in viola) sia un pò piccola. L’avrei allungata un poco verso la parte posteriore riducendo l’ampiezza di un foro di aerazione. Questo perchè spesso chi fa sicura deve chinare il capo per controllare corde o assicuratore, e un’eventuale caduta di un sasso potrebbe coinvolgere la parte posteriore della nuca che in questo caso rimane un pò scoperta.Regolazione con fettuccePer adattare al meglio il casco sulla nostra testa Beal fornisce il sistema di regolazione con fettucce, già introdotto da altri brand del settore. Il sistema è semplicissimo: due fettucce con tensionamento da tirare contemporaneamente. Funzionano bene e restituiscono una perfetta vestibilità, avvolgente e piacevole. A primo acchito sembra che non si riesca a stringere abbastanza. In realtà il casco risulta fermo e ben posizionato. A differenza degli altri sistemi con ghiera girevole, qui non si può stringere più del necessario…ma in effetti, perchè dovremmo farlo?Ho provato il sistema di regolazione utilizzando i guanti ma purtroppo risulta difficile maneggiare le fettuce perchè sono piccole e tendono ad infilarsi fra il casco e la nuca.Regolazione con fettucceGli altri inserti e ganci in plastica permettono le regolazione sull’altezza della nuca e del sottogola in modo ottimale.Regolazione sottogolaInserti rimovibiliAll’interno del casco troviamo un set di inserti in spugna che ammorbidiscono la calzata. Grazie a delle applicazioni in velcro si possono rimuovere per essere lavati. Consiglio di non toglierli troppo spesso per non deteriorare il tessuto a contatto con il velcro, il quale dopo un pò di metti / togli perde la capacità adesiva e si stacca.Fissaggio lampada frontaleSulla parte anteriore del casco troviamo due inserti flessibili in plastica per l’inserimento della fettuccia della frontale. Sono ben dimensionati e hanno una micro scanalatura che permette alla fettuccia di restare quasi agganciata migliorando quindi la stabilità del sistema. Dettagli come questi mostrano il buon lavoro di progettazione che sta dietro al prodotto.Sul retro abbiamo una zona leggermente più arretrata che non permette alla fettuccia della frontale di scivolare in alto o in basso. Ottima accortezza.Clip anterioreParte posteriore arretrataHo provato questo sistema utilizzando una frontale con regolazione in altezza del fascio di luce, e tutto funziona alla perfezione. Nel caso di frontale con fascio luminoso fisso ho notato che la luce viene direzionata troppo in alto, questo perchè la parte anteriore del casco non è verticale rispetto al terreno, ma un poco inclinata. Questo aspetto potrebbe creare qualche problema nel caso di utilizzo su ghiacciaio quando è necessario avere una visuale più prossima sui piedi. Tendenzialmente, però, le frontali da alpinismo hanno tutte la regolazione verticale.Casco con frontale regolabileVestibilità del Beal IndyCome già detto in precedenza, la vestibilità è un punto di forza di questo casco e non saprei aspettarmi di meglio: gran comfort. Una volta indossato sembra di non averlo e non dà nessun problema sul campo visivo.Consigliato perBeal Indy è un casco che incorpora molte delle tecnologie innovative e dei dettagli costruttivi del momento, pertanto risulta un prodotto di ottima qualità, polivalente e anche dal design grintoso.Lo consiglio a chi pratica arrampicata sportiva in falesia, trad climbing, e lo reputo ottimo per l’alpinista a cui piacciono le vie lunghe in montagna e l’alpinismo in generale. Indicato per tutte le stagioni fatto salvo per l’inverno a causa dell’importante aerazione e per la difficoltà di regolazione sulla nuca con i guanti indossati.[prezzo-link link=""https://mountainreview.it/vai/beal-indy/""]"
27931,"Lowa Fortux","La scarpa Lowa Fortux è progettata per soddisfare le esigenze dei corridori che cercano una combinazione di comfort, protezione e durabilità quando utilizzate per molte ore consecutivamente.Con la crescente popolarità delle gare di lunga distanza diventa fondamentale avere calzature che possano resistere a condizioni difficili senza compromettere il comfort. In questa recensione, esploreremo come le Lowa Fortux si comportano in vari scenari.Caratteristiche tecniche delle Lowa FortuxPeso: 330g (Taglia 42,5)Suola: LOWA® TRAC® ULTRAIter Suola: 100% EVASuola interna: 10% stoffa e mesh, 90% poliuretanoMateriale esterno: 100% sintetico&nbsp;Materiale fodera: 100% tessutoStringhe: Tradizionali[link-produttore link=""https://lowa.it/prodotti/uomini/all-terrain-running/fortux/standard/steel-blue-dune""]Modalità di testLe Lowa Fortux sono state testate in diverse condizioni ambientali e su vari tipi di terreno. Il test ha incluso:Gare trail di media distanza: per valutare le performance in contesto competitivoTerreni tecnici rocciosi in media montagna: per testare la stabilità e la trazione nelle condizioni più difficiliTerreno campestre e alpino: per testare il comfort quando utilizzate oltre le 8 ore consecutive.Uscite su fondo bagnato: Per verificare il comportamento dei materiali in ambiente umido.Clima caldo e freddo: Per analizzare la traspirabilità e l'isolamento termico.https://youtube.com/shorts/lICTsmff1Bs?feature=shareIl test in sintesiLa prova sul campo delle Lowa FortuxPrime impressioniAppena si indossano le Lowa Fortux si nota immediatamente la qualità dei materiali e la robustezza della costruzione. Le scarpe hanno un design tradizionale che ricorda scarpe da avvicinamento pronte per affrontare qualsiasi tipo di terreno. La sensazione iniziale è di un prodotto ben fatto che richiede poco tempo per adattarsi al piede, tuttavia è necessario fare attenzione a regolare bene la pressione delle stringhe nella chiusura, altrimenti si rischia che il piede non rimanga sufficientemente fermo nella scarpa.Pronte per un’uscita di allenamento, si può anche decidere di passare la giornata in ufficio e le Lowa Fortux non procureranno alcun genere di fastidio, cosa che spesso non capita con le calzature da trail più specializzate.Comfort e fitDopo un breve periodo di rodaggio, le Lowa Fortux si rivelano molto confortevoli. La soletta ammortizzante e il design ergonomico offrono un supporto eccellente, riducendo l'affaticamento del piede anche durante le uscite più lunghe. La calzata è avvolgente ma non eccessivamente stretta, permettendo un buon movimento delle dita dei piedi. Usate in abbinamento ad un buon paio di calze non ho mai sofferto di nessun problema di vesciche o sfregamenti anomali.AllacciaturaIl sistema di allacciatura delle Lowa Fortux è classico a stringhe incrociate e prendi lacci integrati nella tomaia. Soluzione che garantisce massima comodità: la linguetta rimane libera di adattarsi alla parte superiore del piede e la pianta non viene mai compressa. Se da una parte il comfort ne guadagna, questo però va a discapito della precisione: infatti è complicato regolare al meglio la compressione soprattutto nelle discese ripide, dove il piede tende a scivolare un po’ troppo in avanti.Protezione e traspirabilità delle Lowa FortuxLe Fortux offrono una buona protezione grazie alla robusta tomaia in pelle e tessuto e alla punta rinforzata. Purtroppo soffrono i terreni troppo irregolari in particolare sui lati e sulla parte posteriore, nel momento in cui ci si trova il piede compresso tra due rocce la pianta subisce la pressione con evidente disagio. Altro punto di debolezza è la protezione dall’umidità: in caso di corsa anche solo nell’erba bagnata dalla rugiada del mattino, ci si trova molto velocemente coi piedi umidi. Fortunatamente l’asciugatura è abbastanza veloce, ma non la consiglio per utilizzi in cui si prevede di incontrare fondo un po' bagnato.Suola e gripLa suola delle Lowa Fortux è il punto di forza che più ho apprezzato di queste scarpe. Realizzata in gomma ad alta aderenza, presenta un design multi-direzionale che offre un grip eccellente su una varietà di superfici, dai sentieri fangosi ai terreni rocciosi. Durante i test su terreni scivolosi, anche in condizioni davvero al limite, la suola ha dimostrato di poter prevenire efficacemente scivolamenti e movimenti laterali involontari.Altro punto di forza è la robustezza, il tassello è alto e ben disegnato, in grado di resistere per lungo tempo anche se utilizzato saltuariamente su asfalto, terreno su cui la scarpa non si comporta per nulla male.IntersuolaL'intersuola delle Lowa Fortux è progettata per fornire un'ottima ammortizzazione e supporto. Durante le uscite più lunghe l'intersuola ha contribuito a ridurre l'impatto sulle articolazioni, offrendo un comfort duraturo. La stabilità è stata un altro aspetto positivo, la scarpa aiuta a mantenere un equilibrio costante anche su terreni irregolari.Calzata delle Lowa FortuxLe Lowa Fortux offrono una calzata confortevole ma non troppo avvolgente che riesce ad adattarsi a diverse morfologie del piede. Al tatto si percepisce immediatamente la qualità dei materiali utilizzati nella fodera interna, morbida e priva di cuciture irritanti. La scarpa avvolge il piede in modo uniforme, senza punti di pressione eccessivi, il che contribuisce a una sensazione di comfort anche dopo diverse ore di utilizzo.La punta della scarpa è spaziosa, permettendo alle dita di muoversi liberamente, punto positivo in certi frangenti ma meno in altri, soprattutto con le discese ripide o quando è necessario eseguire veloci cambi di direzione su terreno molto irregolare. La talloniera è ben imbottita e fornisce un supporto solido, previene sfregamenti ma non sempre riesce a&nbsp; mantenere il tallone saldamente in posizione.Nel complesso, le Lowa Fortux si distinguono per una calzata che bilancia supporto e comfort, risultando quindi ideali per escursioni di lunga durata su terreni non troppo difficili.DCIM100GOPROGOPR2814.JPGLowa Fortux GtxHo avuto modo di provare anche la Lowa Fortux nella versione con Gore-Tex, che non differisce solo per la presenza della membrana impermeabile. Come si può vedere dal confronto qui sotto, mentre suola e intersuola sono le stesse, cambia il disegno della tomaia, del puntale e il sistema di allacciatura, oltre ad alcune differenze nelle cuciture interne. In pratica, più che una versione con membrana, si tratta proprio di un modello differente a livello di progettazione.il modello standard (in alto) e quello con membrana Gore-Tex (in basso)Il Gore-Tex è efficace nel mantenere i piedi asciutti in condizioni di pioggia e fango, anche sull'effettiva utilità della membrana impermeabile nelle scarpe da trail ci sono pareri discordanti.Invece è proprio il sistema di allacciatura rapida del modello Gtx a fare la differenza: i ganci permettono una chiusura precisa che si mantiene sufficientemente stabile anche durante la corsa, con performance sicuramente superiori rispetto all'allacciatura classica. Il fit migliora molto, adattandosi alla conformazione del piede e alle preferenze individuali, consentendo alla versione Gtx della Fortux di muoversi meglio anche sui terreni più tecnici dove il modello tradizionale fa fatica.la versione Gore-Tex in testConsigliate perMi sento di raccomandare Le Lowa Fortux al trail runner che corre lunghe distanze su&nbsp;sentieri poco tecnici,&nbsp;su strade bianche anche con alternanza di asfalto.In particolare possono essere una buona scelta per i percorsi in cui si troverà fango, terreno bagnato e scivoloso. Mi vengono sicuramente i percorsi di&nbsp;media montagna sull’appennino&nbsp;e le gare che si svolgono in Toscana, in Emilia Romagna o sulle Langhe, anche se con buona probabilità ci si ritroverà coi piedi bagnati.La trovo una scarpa interessante anche per escursionismo veloce su terreni accidentati, in particolare per le ottime doti di trazione ed aderenza della suola su tutti i terreni.Infine, consiglio vivamente la versione con membrana Gore-Tex che, a fronte di un peso leggermente superiore, è in grado di offrire - rispetto alla versione tradizionale - prestazioni migliori su una vasta gamma di terreni.[prezzo-link link=""https://mountainreview.it/vai/lowa-fortux/""]"
27976,"Mountain Equipment Aerofoil","Il Mountain Equipment Aerofoil Full-Zip, testato nella sua versione femminile che differisce solo in termini di fit, è un soft shell a doppio tessuto incredibilmente leggero e comprimibile che offre una protezione antivento essenziale per moltissime attività di montagna.Pensato dall'azienda inglese come capo per le lunghe giornate in ambiente alpino, sia in verticale che in orizzontale (arrampicata e corsa / camminata), è un capo tecnico altamente polivalente. Quando lo si ha, non ne si può più fare a meno.Caratteristiche tecniche del Mountain Equipment AerofoilTessuto soft shell a doppia trama elasticizzato XOLITE 45Cappuccio con regolazione posterioreVestibilità Active da donna con maniche articolate e preformateCostruzione sovraricamata e impunturata su tutto il capoZip centrale anteriore YKK® sagomataTasca sul petto Napoleon con cernieraPolsini e orlo con coulisse in elastanComprimibile in una tasca con doppia asola per il trasportoLogo riflettentePeso: 120 gr[link-produttore link=""https://www.mountain-equipment.com/products/aerofoil-full-zip-womens-jacket""]Modalità di testHo testato il Mountain Equipment Aerofoil, nella versione da donna full-zip, da aprile a giugno, in condizioni molto varie che vanno dal ghiacciaio a più di 3000 metri, al trekking e trail running su sentieri fra i 500 e 2500 mt e infine su roccia, arrampicando su multipitch.Ho utilizzato la giacca sia come secondo strato sopra una maglietta che come terzo strato sopra a un mid-layer.https://youtube.com/shorts/om1A1vpxz3w?feature=shareIl test in sintesiLa prova sul campoPeso e comprimibilitàUna delle cose che subito balza all'occhio di questa giacca softshell antivento è la sua estrema comprimibilità e il suo peso ridotto (120 g: praticamente è come non averlo con sé).La giacca si inserisce nella sua tasca frontale con estrema facilità: la tasca è grande e non bisogna faticare nel ripiegarla. Si riesce a effettuare questa operazione in pochissimi secondi. La giacca una volta ripiegata è dotata di due asole per attaccarla con un moschettone all'imbrago o a uno zaino.L'Aerofoil si contraddistingue per la sua compribimilità: entra anche in un piccolo marsupio.La giacca dentro a un marsupio da 1 LTessuto e finiture della Mountain Equipment AerofoilIl tessuto è a doppia trama XOLITE 45, elasticizzato. Rimane molto morbido sulla pelle, qualità apprezzabile in questo tipo di giacche che normalmente restituiscono una sensazione tipo ""sacchetto di plastica"" una volta indossate. Il tessuto è molto fine: da stare attenti quando si scala su roccia perchè potrebbe tagliarsi, cosa che, tuttavia, non mi è mai successa in questi mesi di utilizzo.I polsini sono chiusi da un elastico, non regolabile. Rimangono belli stretti permettendo comunque di scivolare sopra un orologio sportivo. Le maniche una volta tirate su quando si scala, restano in posizione.Tasche e regolazioniL'Aerofoil ha solo la tasca frontale di cui sopra, molto capiente. Ci entra bene uno smartphone ma essendo il tessuto molto leggero non è comodo fare attività con un oggetto pesante (come il telefono) sul petto. La giacca può essere regolata con un elastico a coulisse sull'orlo. Il cappuccio si regola posteriormente con un sistema molto semplice.Regolazione posteriore cappuccioProtezione dal vento e pioggiaL'Aerofoil, e il nome non è a caso, è una giacca antivento. Sotto questo aspetto fa il suo dovere perfettamente, proteggendoti durante i cambi di temperatura, soprattutto se si è sudati.Mi è capitato di usarla dopo una salita prima di scendere o alla fine di una via per fare le doppie. In entrambi i casi è risultata molto protettiva. Il tessuto inoltre è molto traspirante perchè se indossata sopra a un capo bagnato, permette a questo di asciugarsi senza creare ""l'effetto serra"".Di corsa durante una precipitazioneL'ho utilizzata anche per fare una discesa con gli sci su ghiacciaio in primavera, con sotto solamente una maglia e un midlayer. Mi sono trovata molto bene in questo utilizzo, sia in termini di protezione che di mobiltà.Il tessuto esterno è idrorepellente. Tiene una leggera pioggerella e si asciuga molto rapidamente. Non è una giacca impermeabile, ma se il vento trasporta con sé un po' di acqua la giacca protegge bene da tutto. Mi è capitato di indossarla durante una vera e propria precipitazione con pioggia e molto vento, e muovendomi sono rimasta calda. Il tessuto dopo un po' si bagna ma protegge anche da bagnato. Appena finita la pioggia si è asciugato in pochissimo.Idrorepellenza del tessutoFunzionalitàLa Mountain Equipment Aerofoil funziona bene e velocemente in tutte le situazioni alpine. Mi è piaciuta molto durante le attività ad alto impatto in cui si suda molto e appena ci si ferma si sente la necessità di coprirsi, sia arrampicando in quota. Basta averla attaccata all'imbrago e la si può indossare velocemente quando si è in sosta. A me personalmente piace molto scalare senza zaino e trovo che avere un capo così a portata può essere utile in molte occasioni.Il cappuccio veste bene e avvolge anche con l'utilizzo del casco.Vestibilità della Mountain Equipment AerofoilHo scelto una taglia S anche se, considerando che è una giacca da utilizzare come secondo strato, sarebbe potuta andare bene anche una XS. Tuttavia ho riscontrato questo loose fit molto comodo. Anche le maniche che sono leggermente lunghe stringono bene e non impediscono il movimento, soprattutto arrampicando.La vestibilità è studiata per il corpo femminile ma il taglio, personalmente, rimane piuttosto unisex, cosa che non mi dispiace affatto.Consigliato perLa Mountain Equipment Aerofoil è una giacca estremamente versatile che vedo bene in moltissime situazioni: per chi fa trail running e vuole una ""ventina"", per escursioni a piedi di uno o più giorni, per muoversi in montagna e fare alpine scrambling, per scalare multipitch e tenerla all'imbrago.Personalmente non mi è capitata l'occasione, ma può essere anche usata in bici per coprirsi in discesa.Per ragazze che vanno in montagna in tutte le condizioni e in tutti i modi: un capo must have.[prezzo-link link=""https://mountainreview.it/vai/mountain-equipment-aerofoil/""]"
28024,"Aku Reactive Gtx","PremessaI Reactive Gtx sono stati ideati da Aku per essere degli scarponi da trekking dalla forma moderna e affusolata, ideali per escursioni di media durata su tutti i tipi di terreni in percorsi per lo più semplici.Il sistema di allacciatura asimmetrico, la tomaia scamosciata e la tecnologia Aku Elica contribuiscono a rendere il comfort uno degli aspetti principali di questa calzatura.Caratteristiche tecniche degli Aku Reactive GtxTomaia: scamosciato 1.6 mm + air 8000®Protezione tomaia gommaFodera: Gore-tex most breathableBattistrada: Tenuta Grip ReactiveIntersuola: Eva a doppia densitàSottopiede di montaggio (rigidità): 2.0 mm polypropilene + die cut eva (flexible)Plantare: ortholite hybrid - parzialmente riciclatoSistema di allacciatura asimmetricoTecnologia: AKU Elica Natural Stride SystemPeso uomo: 515 (gr. ½ paio)Paese produttore: Vietnam[link-produttore link=""https://www.aku.com/products/reactive-gtx-beige-verde""]Modalità di testHo testato gli Aku Reactive Gtx nei mesi di giugno e luglio del 2024. Ho effettuato diverse escursioni giornaliere con dislivelli che andavano dai 300 ai 1400 metri con una quota massima di 2400 m.Ho percorso per lo più sentieri E incontrando anche grandi pietraie più tecniche.In queste occasioni ho trovato meteo variabile, con temperature spesso molto elevate e con diversi guadi da affrontare.La prova sul campo degli Aku Reactive GtxCome si presentanoL’impressione generale è quella di una scarpa molto moderna, dal design affusolato e al tempo stesso accattivante. La tomaia scamosciata, abbinata ai colori verde, giallo e nero, ricorda molto i colori del bosco.https://youtu.be/EMQjzGd1d5ICostruzione degli scarponi Aku Reactive Fin dall’inizio colpisce il sistema di allacciatura asimmetrico che trasmette una promessa di accurata regolazione.Infine, balza agli occhi la suola con tasselli ben marcati.Comfort e indossoFin dal primo utilizzo il piede entra agevolmente nello scarpone grazie soprattutto alla linguetta anteriore che lascia molto spazio alla calzata.Sono presenti anche due asole, anteriore e posteriore, che facilitano ulteriormente l’operazione.Una volta calzato, si percepisce la sensazione di un piede ben avvolto dalla tomaia, in maniera uniforme, senza alcuna zona di compressione.L’allacciatura asimmetrica, unita ai tiranti in TPU alla base del gambetto, offre una registrazione della chiusura precisa e personalizzata.I tiranti in TPU degli Aku Reactive Gtx permettono una regolazione precisa dell’allacciatura.Comportamento in camminata degli Aku Reactive GtxLa sensazione di comfort, già evidente dalla prima calzata, si mantiene anche nella camminata che risulta dinamica e agile.La suola, abbastanza flessibile, agevola la rullata senza causare alcuna sofferenza ai piedi. Questo è possibile grazie anche alla tomaia che li avvolge senza punti di marcata compressione o spazi vuoti.Il tallone in Eva a doppia densità, unito al battistrada Tenuta Grip, garantisce un’elevata ammortizzazione su ogni tipo di terreno evitando alle gambe e ai piedi stanchezze eccessive.Inoltre, il corpo sottopiede - suola - battistrada è sviluppato con la tecnologia Aku Elica Natural Stride System per favorire l'efficienza biodinamica.Il tallone in Eva doppia densità degli Aku Reactive GtxIl battistrada Tenuta Grip, in mescola e disegno esclusivi AKU, presenta tasselli spessi e profondi che garantiscono un’efficace presa anche su terreni più ripidi. L’aderenza cala leggermente quando si incontrano terreni fangosi o fondi bagnati.In generale, la sensazione che rimanda questa calzatura è quella di un appoggio stabile e sicuro cui fare pieno affidamento, tenendo sempre in considerazione, però, che sono state ideate per escursioni con carichi leggeri.Comportamento su rocciaGli Aku Reactive Gtx si muovono discretamente bene anche su roccia, sempre però su percorsi semplici.In una delle mie escursioni ho dovuto affrontare una vasta pietraia con massi anche di grandi dimensioni. In questi casi la caviglia ha la giusta libertà che permette al piede di svolgere i movimenti e le rotazioni necessarie per affrontare quei passaggi un po’ più ostici.La suola risponde bene garantendo un’efficace aderenza e sicurezza. La sensibilità che trasmette è abbastanza elevata per permettere di capire cosa si ha sotto i piedi.Occorre però tener presente che la mancanza della climbing zone, assieme ad una struttura e a una rigidità non elevati, non li rendono adatti a percorsi particolarmente tecnici e dissestati. Infatti, proprio le caratteristiche che li rendono confortevoli , impediscono a questi scarponi di essere efficaci su terreni impegnativi, come vie ferrate o lunghi tratti di sfasciumi.Impermeabilità, termicità e protezione degli Aku Reactive GtxUno dei fiori all’occhiello degli Aku Reactive Gtx è l’elevata impermeabilità.In più di un’occasione ho dovuto guadare ruscelli e attraversare tratti di sentiero invasi dalle abbondanti piogge di quest’anno.Contrariamente alle impressioni che inizialmente mi trasmetteva la tomaia scamosciata, lo scarpone si è rivelato eccellente nel mantenere all’esterno l’acqua e garantire sempre piedi completamente asciutti.Anche restando appositamente diversi minuti con l’acqua fino alle caviglie non ho riscontrato alcuna infiltrazione o discomfort.Inoltre, la velocità con cui gli Aku Reactive Gtx si asciugano è davvero notevole.Solitamente, un’elevata impermeabilità influisce sulla traspirabilità della calzatura. Con mia sorpresa, invece, gli Aku Reactive Gtx hanno sempre garantito un’elevata traspirabilità anche nelle giornate più calde e afose.Grazie alla fodera Gore-tex most breathable, alla fine delle mie escursioni non ho mai avuto i piedi sudati o umidi.Per quanto riguarda la protezione dagli urti, gli Aku Reactive Gtx sono dotati di una protezione in punta di gomma per proteggere la calzatura da asperità e radici.In generale non ho notato evidenti segni d’usura se non qualche leggera abrasione nella parte laterale dell’intersuola dovuta, però, ai continui sfregamenti sui grossi massi nei sentieri più tecnici.Terreni, questi, che non sono il campo d’utilizzo per cui è stata progettata questa calzatura.Calzata degli Aku Reactive GtxSolitamente porto la taglia n. 43,5. Ho potuto testare questi scarponi nella taglia 43, mezzo numero più piccolo di quello che indosso solitamente.Con mia sorpresa la taglia si è rivelata azzeccata, non ho avvertito nessuna zona di compressione riscontrando invece un adeguato spazio per le dita. Anche in discesa il comfort è rimasto costante.Consigliati perL’elevato comfort, unito all’efficace ammortizzazione e alla buona aderenza, rendono gli Aku Reactive Gtx ideali per l’escursionista classico che effettua percorsi di anche lunghi su terreni facili e con carichi leggeri. L’elevata impermeabilità e, al contempo, l’efficace traspirabilità li rendono adatti sia per escursioni in ambienti bagnati, sia nella stagione calda. In entrambi i casi, i piedi rimarranno asciutti.Ideali quindi per chi vuole avere una scarpa comoda, leggera ma sufficientemente protettiva ed impermeabile per macinare tanti chilometri anche in condizioni meteo e di terreno non ottimali.Non sono scarponi per trekking di più giorni su terreni tecnici o con carichi pesanti, per i quali Aku ha progettato altri modelli.[prezzo-link link=""https://mountainreview.it/vai/aku-reactive-gtx/""]"
28061,"Lowa Ticam Evo Gtx","I Lowa Ticam Evo Gtx sono degli scarponi semi-ramponabili pensati per trekking impegnativi ma adatti anche all'alpinismo classico estivo. E’ una calzatura strutturata e robusta, pensata per offrire comfort e prestazioni elevate su molteplici terreni. Il particolare sistema di allacciatura permette di avere sempre il giusto grado di stabilità e controllo.Caratteristiche tecniche delle Lowa Ticam Evo GtxPeso: 815 g (misura UK 8 / EU 42)Suola: Vibram Alp Trac® Numen con climbing zone anterioreTomaia: pelle scamosciata con fodera interna in Gore-TexIntersuola: 80% in PU e 20% in PU termoplasticoSuola interna: 40% poliestere, 50% schiuma di lattice viscoelastica, 10% MeshLinguetta: tecnologia C4-Tongue con imbottitura asimmetrica per una distribuzione equilibrata della pressioneAllacciatura: 2 Zone Lacing per regolare separa­tamente i lacci della parte anteriore del piede e della tomaia grazie alle tecnologie I-lock e X-Lacing[link-produttore link=""https://lowa.com/it/ticam-evo-gtx""]Modalità di testHo provato i Lowa Ticam Evo GTX nella primavera ed estate 2024 in trekking facili, su vie di roccia nelle Dolomiti di Brenta e vie di misto nel Gruppo Adamello-Presanella. Le temperature nelle giornate di test sono state varie, da sotto lo zero su neve-ghiaccio ad estive nelle altre escursioni.La prova sul campo dei Lowa Ticam Evo GtxCalzata e allacciaturaHo utilizzato i Lowa Ticam Evo GTX nella stessa misura che uso per scarpe da avvicinamento o da trail running, senza mai avere problemi di vesciche o fastidi nei tratti in discesa anche dopo camminate di molte ore.&nbsp;La calzata è veloce, avvolgente e confortevole. Lowa dà la possibilità in fase di acquisto di scegliere tra il modello a calzata standard o wide con un maggior volume nella zona dell’avampiede, per piedi a pianta più larga.&nbsp;L'imbottitura asimmetrica e morbida della linguetta si adatta bene alla forma della caviglia, offrendo un buon comfort senza creare punti di maggior pressione.&nbsp;Inoltre, l'inserto centrale, chiamato sistema X-LACING e costituito da un ancoraggio attorno a cui fissare i lacci, garantisce una buona stabilità della linguetta. Nelle mie uscite è sempre rimasta in posizione su qualsiasi tipo di terreno e pendenza.Sistema X-LACING per mantenere la linguetta in posizioneIl sistema di allacciatura I-LOCK, costituito da due occhielli autobloccanti localizzati a livello del collo del piede, permette una stretta differenziata dei lacci. Questa caratteristica conferisce notevole versatilità allo scarpone che può così essere utilizzato sia su facili arrampicate, dove è importante mantenere l’avampiede fermo e una buona mobilità della caviglia, sia per discese su terreni tecnici, dove la caviglia deve essere ben supportata.https://www.youtube.com/shorts/jvl4ABvgTH4Funzionamento sistema di allacciaturaLo scorrimento dei lacci è facilitato dalla presenza di un cuscinetto a sfera negli occhielli che ne riduce l’attrito rendendo l’allacciatura fluida.Dettaglio del sistema I-LOCK e dei cuscinetti a sfera sugli occhielliTomaiaLa tomaia è in pelle scamosciata, resistente alle abrasioni ed agli ambienti impegnativi. La membrana interna in Gore-Tex impermeabile si è comportata bene, mantenendo il piede asciutto anche dopo qualche minuto sotto un getto d’acqua o con lo scarpone immerso fino all’altezza del collo del piede.&nbsp;Nonostante questi scarponi non presentino una ghetta non ho avuto problemi in termini di entrata di detriti o neve all’interno della calzatura.Suola e intersuolaLa suola in Vibram Alp Trac Numen da un’ottima trazione in tutte le situazioni, lo ho testato su terreno umido e bagnato, su roccia (granito e dolomia) anche bagnata e mi ha dato sempre sicurezza nell’appoggio.Per quanto riguarda la durabilità per il momento non ho finora riscontrato alcun segno evidente e anomalo di usura. Il leggero rocker anteriore favorisce la rullata in fase di cammino.La mescola dell’intersuola, descritta nelle caratteristiche tecniche, dà un buon assorbimento degli urti.&nbsp;Lo scarpone ha una rigidità intermedia: la suola semi-rigida mi ha dato un buon supporto su vie alpinistiche fino al III° grado UIAA e su canali di neve a pendenze moderate.Utilizzo in ambiente alpinisticoSu roccia la prestazioni dello scarpone mi hanno stupito, grazie all’ottima trazione della suola in Vibram che mi ha permesso di tenere saldo il piede in aderenza.  La climbing zone in punta garantisce una buona precisione anche su appoggi relativamente piccoli per il tipo di calzatura.&nbsp;Ottimi quindi anche per vie ferrate in alta quota.Su neve, una volta calzati i ramponi semiautomatici, lo scarpone segue bene i movimenti della caviglia dando una buona stabilità. Ovviamente, essendo la suola semirigida, non è uno scarpone adatto ad essere utilizzato su pendenze estreme o su ghiaccio vivo, ma su ghiacciai e nevai medio-facili fa bene il suo mestiere.Termicità dei Lowa TicamNelle calde giornate estive e a bassa quota, lo scarpone fa sentire la sua struttura e la traspirabilità ne risente inevitabilmente: i piedi sudano.  Invece nelle giornate primaverili o a quote più alte il Ticam Evo GTX mantiene una temperatura perfetta nel piede, mai troppo calda o fredda.In ambiente invernale o su neve/ghiaccio ho tenuto lo scarpone diverse ore ai piedi senza avere problemi di freddo. Solo in un caso, dove le temperature erano più basse e la giornata molto ventosa, ho cominciato a sentire freddo alle punte dei piedi. Del resto il Ticam Evo GTX di Lowa non è uno scarpone progettato per salite su ghiaccio o alpinismo invernale.Consigliato perI Lowa Ticam Evo GTX grazie ad un comfort veramente elevato, all’ottimo assorbimento degli urti anche con zaini pesanti ed all’elevata precisione, sono scarponi ottimi per trekking impegnativi (anche di più giorni) in grado di arrivare anche all'alpinismo classico estivo, dove si cammina tanto in avvicinamento. Si tratta di scarponi da trekking evoluto che hanno le caratteristiche giuste per affrontare - occasionalmente - anche qualcosa di più impegnativo.Mi sento quindi di consigliarli a chi si muove su terreni che vanno dalle alte vie (difficoltà EE e EEA) fino a percorsi alpinistici semplici (difficoltà fino al PD), su roccia, nevai o ghiacciai.[prezzo-link link=""https://mountainreview.it/vai/lowa-ticam-evo-gtx/""]"
28076,"Aku Alterra II Gtx","PremessaL'Alterra II Gtx di Aku si presenta come uno scarpone da trekking versatile per distanze medio-lunghe. Si tratta di una calzatura che si inserisce nell'ampio segmento dell'escursionismo a quote medio-alte, su terreni di difficoltà E ed occasionalmente EE, su terreni di vario tipo: dal classico sentiero fino alle pietraie e agli sfasciumi detritici.Caratteristiche tecniche degli Aku Alterra II GtxTomaia: scamosciato 1.6 mm + tessuto elasticizzatoProtezione tomaia: liba smart puFodera: Gore-Tex More SeasonsBattistrada: Vibram Alterra II con zeppa bidensitàIntersuola: pu + evaSottopiede di montaggio: 6-4 mm nylon + microporosaPlantare: custom fit softPeso uomo (gr. ½ paio n 42): 655Paese produttore: Romania[link-produttore link=""https://www.aku.com/products/alterra-ii-gtx-marrone-arancio""]Modalità di testHo avuto modo di testare gli Alterra II Gtx durante la primavera e l’estate di quest’anno, perlopiù in uscite giornaliere su percorsi di difficoltà E o EE, con alcuni passaggi attrezzati o brevi tratti di basilare arrampicata. Le escursioni si sono svolte su percorsi con dislivello positivo compreso tra i 1000 e i 1900 m, ad una quota compresa tra 1100 e 2600 m.Inoltre, per testare il loro comportamento sulle lunghe distanze e su trekking di più giorni, ho percorso parzialmente la Translagorai, dove ho incontrato molte pietraie e sfasciumi.Ho camminato prevalentemente con tempo soleggiato, anche con giornate calde e afose, e in un paio di occasioni ho camminato sotto una debole pioggia.La prova sul campo degli Aku Alterra II GtxPrime impressioniGli Alterra II Gtx a primo impatto danno l’idea di uno scarpone robusto e resistente. Riesce a trasmettere sicurezza ancora prima di indossarlo. Inoltre, una volta preso in mano, sorprende positivamente il peso contenuto.Personalmente, trovo gradevole la scelta del colore marrone della tomaia scamosciata, che è disponibile anche in versione antracite e arancione.Comfort e indosso degli Aku Alterra II GtxAvendo io la pianta del piede piuttosto larga e l’arcata mediale pronunciata, mi trovo spesso a dover affrontare un senso di scomodità iniziale con molte calzature. Con mia gran sorpresa, invece, ho trovato gli Alterra II Gtx confortevoli fin da subito, cosa che mi capita raramente con altre calzature.Merito sicuramente della costruzione del sottopiede di montaggio in Nylon e della soletta custom fit soft, che danno supporto al piede distribuendo uniformemente le pressioni sulla pianta.La tomaia è scamosciata, con rinforzi in PU nella parte bassa, dove avvengono maggiori sollecitazioni e impatti con la roccia.Il gambaletto, invece, è stato alleggerito con una trama a nido d’ape che lo rende meno rigido, pur non compromettendo la stabilità. Questa struttura permette alla caviglia di piegarsi in modo naturale a seconda del terreno, dando comunque sostegno e proteggendo dalle distorsioni.La linguetta elasticizzata con membrana Gore-tex avvolge il piede e la caviglia, creando una vestibilità ""fit sock"" (simile a un calzino).Sistema di allacciaturaIl sistema di allacciature a stringhe è il vero punto di forza dello scarpone. Nella parte bassa, i lacci passano dentro a delle pulegge, poste in maniera asimmetrica tra la linea interna e quella esterna dei passanti. Questo sistema garantisce una chiusura molto avvolgente dell’avampiede e del mesopiede.Il sistema di allacciatura a puleggia nella parte bassa degli Aku Alterra II Gtx.A dividere la parte bassa da quella alta del piede vi sono due passanti di blocco, che permettono di regolare le due zone in maniera differente, stringendo i lacci con diversa intensità.Di fatto, questo sistema di chiusura permette di personalizzare lo scarpone a seconda delle esigenze e delle abitudini del trekker.Comportamento in camminata degli Aku Alterra II GtxDurante la camminata ho davvero apprezzato il comfort dello scarpone, che si è dimostrato capace di adattarsi al piede fin dalla prima uscita.Questa sensazione di comfort è legata all'adozione del sistema Elica, che abbiamo imparato a conoscere anche in altri prodotti del marchio Aku .Questa particolare composizione di intersuola e suola agevola la camminata, accompagnando la rullata del piede. La zona esterna del tallone, infatti, è rinforzata e leggermente inclinata verso l’esterno per attutire meglio l’impatto sul terreno. In fase di spinta dell’avampiede, al contrario, la parte rinforzata è quella interna per garantire maggiore grip, stabilità e allo stesso tempo maggiore protezione del piede.Il sistema Elica degli Aku Alterra II Gtx.L'intersuola in PU e EVA ammortizza efficacemente gli urti con il terreno, anche i più dissestati, come ho testato sui sentieri di pietra del Lagorai.La suola in Vibram con un battistrada ben frastagliato e pronunciato garantisce un grip su tutti i tipi di terreno, dal prato bagnato fino alle rocce umide o ai sentieri detritici.Comportamento su rocciaGli Alterra II si comportano discretamente anche per brevi passaggi attrezzati o di semplice arrampicata che ho affrontato durante il test.Non si tratta però di scarponi progettati per itinerari alpinistici o lunghe vie ferrate. La mancanza di una vera e propria climbing zone, e lo stesso sistema Elica così efficace in camminata, riducono la precisione di appoggio nei passaggi su roccia. Del resto, gli Aku Alterra II  hanno una struttura e una rigidità che non li rendono neppure adatti ad un utilizzo con ramponi, se non su brevi nevai usando ramponi universali a fibbie.A livello di protezione, la tomaia ben strutturata e gli inserti laterali e frontali in PU preservano il piede dagli urti con la roccia.  Inoltre, il battistrada Vibram Weave Technology, ha una zeppa in poliuretano ed EVA a bidensità capace di ammortizzare le superfici più irregolari e spigolose.Anche sugli sconnessi sentieri del Lagorai non ho avuto alcun problema. Impermeabilità, termicità e protezioneAl di sotto della tomaia scamosciata troviamo una membrana in Gore-tex che conferisce impermeabilità allo scarpone. Al primo contatto con l’acqua, il cambio di colore della tomaia mi ha lasciato perplesso, ma devo dire che i piedi sono sempre rimasti asciutti nonostante abbia camminato per diverse ore in prati bagnati dalla rugiada.Ho avuto modo anche di guadare torrenti con l’acqua che superava i passanti inferiori dello scarpone. In questi casi, ho riscontrato che non solo la tomaia resiste efficacemente all’acqua, ma anche la linguetta non fa passare nulla.Inoltre, l'asciugatura della tomaia esterna è molto rapida.Per quanto riguarda la termicità e la traspirabilità ho testato gli Alterra II Gtx in due periodi differenti dell’anno: la primavera e l’estate.Durante i trekking primaverili e durante il piovoso mese di giugno, ho trovato gli scarponi pienamente adeguati per quanto riguarda l’isolamento termico; il piede era caldo e asciutto.Durante i mesi più afosi di luglio e agosto, invece, ho sofferto maggiormente e il piede, a fine giornata, era spesso umido e sudato. In giornate calde la traspirabilità ha qualche limite.Calzata degli Aku Alterra II GtxHo testato gli Aku Alterra II Gtx nella misura 43 EU, ovvero mezzo numero in più della mia taglia abituale.Durante i test mi sono trovato molto bene in quanto non sentivo né pressione in punta in fase di discesa, né slittamento in fase di ascesa.Consigliati perConsiglio gli Aku Alterra II a coloro che cercano uno scarpone solido e resistente che protegga il piede durante escursioni giornaliere a quote medio-alte, anche di lunga distanza e su terreno impervio.Sono calzature adatte anche all'escursionista evoluto che intraprende traversate di più giorni con sviluppo, dislivello e peso sulle spalle importanti, dove è importante avere stabilità e protezione dal terreno e dalle intemperie meteo.Il sistema di chiusura a due zone di regolazione (alta e bassa) permette di personalizzare lo scarpone in base alle esigenze di chi lo indossa, rendendolo adatto anche a coloro che, come me, fanno fatica a trovare uno scarpone che si adatti al loro piede.Non sono calzature adatte a quote basse o temperature molto calde, così come a terreni innevati o alpinistici.[prezzo-link link=""https://mountainreview.it/vai/aku-alterra-ii-gtx/""]"
28332,"Dynafit Elevation WP","Elevation per Dynafit è una linea di prodotti dedicata agli atleti della montagna: le scarpe Dynafit Elevation WP nascono proprio da questa filosofia di sviluppo. Elevation, ovvero corsa in vetta ma WP - Water Proof - con protezione dall'acqua. Una linea essenziale che vuole spiccare per le prestazioni del prodotto.Con le scarpe Elevation WP il marchio del Leopardo delle nevi fa il suo ingresso nel ristretto segmento delle scarpe da trail da alta montagna. Si tratta, in estrema sintesi, di scarpe da corsa rinforzate per poter montare ramponi semi-automatici. Calzature pensate per le grandi ""occasioni"", quando ad esempio  si voglia fare il proprio record di velocità sul Cervino o sull'Ortles.Già nel 2023, durante gli Outdoor Business Days di Riva del Garda, avevo avuto modo di toccare con mano il primo prototipo di queste scarpe (si veda il video qui sotto).https://www.youtube.com/watch?v=lqzogMpx7Y4Posso dire che impressioni di leggerezza e protezione che ebbi un anno fa &nbsp;sono state tutte confermate in questo test.Caratteristiche tecniche delle Dynafit Elevation WPModello unisexDrop: 8mmForma: media&nbsp;Cerniera YKK impermeabile con cursore a molla semi-autobloccanteMembrana impermeabile e traspirante HDrySuola: Vibram Megagrip Litebase, altezza dei tasselli 6 mmPeso: 465 g (numero 43)Ramponabili con rampone semi-automaticoMade in Vietnam[link-produttore link=""https://www.dynafit.com/it-it/elevation-wp-mountaineering-scarpa-unisex-08-0000064075""]Modalità di testHo provato le Dynafit Elevation WP tra maggio e agosto sui sentieri e montagne dell'Alto Adige. Ho affrontato il Gran Pilastro in meno di 3 ore andata e ritorno. Ho scalato la Hintergrat sull'Ortles in modalità fast &amp; light per essere al pomeriggio al lavoro. Non si poteva andare lenti con queste scarpe, perché altrimenti sarebbe stato uno spreco.Come ramponi abbinati ho utilizzato i Dynafit Mezzalama con cuffia anteriore.La prova sul campo delle Dynafit Elevation WPScarpe da trail o scarponcini da montagna?Le scarpe da trail da alta montagna possono venire concepite in due modi diametralmente opposti: possono nascere a partire da uno scarpone da montagna che viene alleggerito e reso adatto alla corsa, oppure si può partire da una scarpa da trail running che viene poi rinforzata e protetta da una ghetta per renderla resistente all'acqua.Le La Sportiva Aequilibirum Speed GTX sono un esempio chiaro del primo modo di sviluppare questo genere di scarpe, mentre le Dynafit Elevation WP, come vedremo, provengono da una filosofia trail running.PesoNella taglia 43 le Elevation WP pesano 465 g reali. 100 g in meno della concorrenza su pari taglia!Costruzione delle Dynafit Elevation WPSotto la ghetta le Dynafit Elevation WP hanno una scarpetta interna morbida, non rimovibile. Dynafit dice che sia lievemente isolata, il materiale non è stato comunque dichiarato. Il materiale è molto sottile ma il collo del piede è imbottito e molto confortevole. La linguetta di questa scarpetta è imbottita anche per sopportare meglio la pressione dei lacci dei ramponi.La ghetta integrata è realizzata in Nylon ripstop elastico, protetto da un fascione perimetrale in gomma molto resistente alla abrasione dei sassi o dei lacci dei ramponi. Le cuciture della ghetta sono nastrate all'interno.Cuciture interne nastrateEsternamente la ghetta è protetta dall'ingresso dell'acqua da un trattamento tipo DWR, come possiamo vedere dalla forma delle goccioline di acqua.La caratteristica WP - water proof - della scarpa è ottenuta laminando all'interno della ghetta la membrana HDry, una tecnica differente da quella solitamente seguita da Gore-Tex e altre membrane. Se volete approfondirne le caratteristiche, trovate qui un dettagliato confronto tre le due diverse tipologie di membrane impermeabili.Grazie alla membrana HDry, la calzatura blocca l'entrata dell'acqua sul lato più esterno della tomaia, così da non comprometterne la traspirabilità. Chiaramente questo aspetto è molto importante per scarpe così da corsa in alta quota: avere una buona traspirazione evita che i piedi si bagnino di sudore e poi inizino a raffreddarsi.Chiusura della ghettaLa ghetta si chiude poi sul lato esterno del piede con una cerniera YKK impermeabile. Il cursore della cerniera da chiuso è accolto da una cuffia in valcro con il logo del leopardo Dynafit. Questa cuffia tiene il cursore chiuso e impedisce che la cerniera si possa aprire. Il cursore di questa cerniera infatti è del tipo semi-auto bloccante a molla, fintanto che rimane in posizione abbassata non può scorrere lungo la cerniera.&nbsp;Cuffia in velcroSul lato interno la ghetta presenta anche un piccolo cuscino che riduce la pressione sul malleolo e lo protegge.Cuscinetto per la protezione del malleoloAltro componente del gruppo tomaia è la piastra in Pebax - lo stesso materiale degli scarponi da sci - che ha la duplice funzione di costituire l'aggancio del rampone posteriore e di essere un'intersuola che corre lungo tutta la pianta del piede. Questa intersuola mantiene la parte posteriore della scarpa rigida, ma senza compromettere la flessione anteriore della scarpa necessaria per garantire la rullata nella corsa.Notare la elevata flessione sull'avampiede tipica di una scarpa da trail runningMolto distintiva nelle Dynafit Elevation WP è l'altezza della piastra in Pebax nella parte posteriore del tallone: fatta apposta proprio per sostenere tutta la zona di aggancio e quindi proteggere il piede dalla pressione dell'aggancio del rampone.Tallone e zona dell'aggangio del ramponeScarpetta interna, ghetta e piastra in pebax sono poi montate assieme sull'intersuola in Eva, che poi accoglie la suola Vibram Megagrip.Particolare del montaggio internoChiarita meglio la costruzione di queste scarpe possiamo passare alle prestazioni sul campo.Termicità, traspirabilità e impermeabilitàLe Dynafit Elevation WP non sono scarpe calde; non sono progettate per esserlo. Sia durante la corsa sul Gran Pilastro che lungo i pendii dell'Ortles la temperatura dei piedi era giusta. Era giusta perché si correva, ma non si può pensare di stare a lungo fermi nella neve con queste scarpe. Di buono c'è che essendo molto flessibili non appena si ricomincia a camminare o a correre il piede è subito molto stimolato, la pompa del sangue riparte e i piedi in breve tornano caldi.La traspirazione è buona: anche durante le ore più calde non ho riscontrato la formazione di condensa all'interno della ghetta.Impermeabilità sempre perfetta grazie all'accoppiate del trattamento impermeabile esterno e della membrana HDry all'interno.Suola Megagrip LitebaseLa suola è da trail running con tasselli da 6 mm, ben distanziati tra di loro per offrire una presa convincente su sassi e sfasciumi.&nbsp;Essendo montata direttamente sulla intersuola in EVA, ritengo che possa essere risuolata in un centro Vibram.&nbsp;Dettaglio della suolaLa suola è divisa in tre sezioni: In punta vi è la climbing zone, piatta, senza tasselli proprio per garantire l'aggancio anche sui piccoli appigli. La parte anteriore del piede (gialla) è poi quella della rullata e della spinta, con il massimo grip. La parte posteriore (nera) è quella con i tasselli più larghi e potenti per garantire la giusta tenuta in discesa.Durante il test il risultato è stato ottimo, ma d'altra parte non si avevano dubbi visto che la suola Megagrip è ormai una delle più diffuse e apprezzate sul mercato.Camminata e corsaCon le Dynafit Elevation WP si corre come con una scarpa da trail-running di Dynafit. Il feeling è lo stesso. La presenza della ghetta chiaramente limita un po' i movimenti della caviglia, c'è inizialmente una sensazione di rigidità che, dopo poco che si corre, scompare completamente.Quello che mi è molto piaciuto correndo è l'allacciatura della scarpa: la scarpa interna è chiusa con dei lacci a sezione piatta, morbidi ma che non si allentano mai. Non si rischia di dover aprire la ghetta per allacciarsi le scarpe. Anche la ghetta una volta chiusa non si è mai aperta.Avrei preferito invece un puntale anteriore più rigido, per avere maggiore protezione contro sassi e ostacoli.Il drop della scarpa è di 8 mm. Un valore giusto per questo tipo di scarpa, che deve permettere di camminare bene e a lungo, senza affaticare il tendine di Achille.La buona sensazione in corsa è anche merito della soletta Ortholite.Arrampicata su rocciaLa climbing zone sulla punta garantisce una presa sicura sulla roccia. Certo, chi preferisce una suola rigida quando spinge su piccoli appigli forse potrà essere un po' più in difficoltà. Ma una suola più rigida sarebbe incompatibile con una scarpa che è nata per correre. Anche la morbidezza della gomma, utile a migliorare l'aderenza su roccia, non è probabilmente garanzia di grande durabilità. Ma è un altro compromesso che occorre accettare, se si vuole una scarpa così performante.Scalata su ghiaccio e mistoIn montagna - come del resto in questo test - prima corriamo sui sentieri, dopo scaliamo sulle rocce infine mettiamo i ramponi sulla neve. Quando mettiamo i ramponi sulle Dynafit Elevation WP capiamo ancora di più di cosa comporti la genesi di una calzatura di questo tipo.Quando la progettazione parte da uno scarpone da alpinismo, si mantiene comunque una buona rigidità  quindi l'aggancio del rampone semi-automatico alla suola è molto solido. Invece, come in questo caso, se lo sviluppo parte da una scarpa da trail running, opportunamente ""irrigidita"", il rampone si mantiene ben agganciato ma gli manca quella solidità che permette di battere a fondo su nevi dure o ghiacciate. Per questa ragione le Elevation WP vanno gestite con attenzione nell'uso con i ramponi. Occorre più ""delicatezza"" ed esperienza per sentirsi sicuri. Volendo fare un paragone, è un po’ come sciare con gli sci da gara: il feeling è più nervoso ma in cambio si hanno ai piedi attrezzi che permettono di fare grandi dislivelli. Elevation, perl'appunto.Per quanto riguarda il rampone, che può essere semi-automatico, consiglio un modello con cavetto e  non con la barretta di acciaio. Ritengo che sia più indicato per questo tipo di scarpe.Infine, degna di nota è la conchiglia posteriore in Pebax su cui è fissata la leva del rampone: essendo così alta ha il vantaggio di non tramettere mai pressione sul tallone.&nbsp;Calzata delle Dynafit Elevation WPPer un piede lungo 265 mm la guida taglie di Dynafit suggerisce acquisto del numero 42.5. Per esperienza raccomando di aggiungere almeno mezzo numero. Quindi nel mio caso optare per il 43. In questo modo si ottiene il giusto equilibrio tra precisione sugli appoggi e spazio per le dita dei piedi nei tratti in discesa.Consigliate perLe Dynafit Elevation WP sono calzature per alpinisti e runner esperti ed esigenti, che amano andare veloce in alta quota. Sono le scarpe più leggere sul mercato nel loro segmento. Sono scarpe da competizione con se stessi e con gli altri, da non confondersi con scarpe da alpinismo o da avvicinamento che possono avere - apparentemente - una costruzione simile.Se dovessi pensare ad un utilizzo, direi che sarebbero ideali per gare come la Monte Rosa Sky Marathon.L'integrazione con i ramponi è davvero ben studiata, ma ritengo che il rampone flessibile, come il Dynafit Mezzalama o il Blue Ice Harfang,  sia la tipologia più adatta a queste scarpe. Mi sento di consigliare in ogni caso di fare un po’ di pratica con i ramponi proprio per padroneggiare al meglio le differenze rispetto al classico utilizzo con uno scarpone rigido.[prezzo-link link=""https://mountainreview.it/vai/dynafit-elevation-wp/""]"
28461,"Primus Ulti Stove System","Il Primus Ulti Stove è un fornello robusto, con un look “da spedizione”, che si utilizza con la bombola del gas a distanza. É pensato per situazioni con tempo instabile, in particolare in condizioni di forte vento. É fornito insieme alla pentola con un kit “a matrioska”, nel quale è possibile riporre il bruciatore e un piccolo accendino. Venduto a parte il kit di sospensione.Caratteristiche tecniche del Primus Ulti Stove SystemAltezza: 13 cmDiametro: 12 cmPeso set: 651 gr (pentola da 1 litro)Combustibile: gasTipologia: combustione catalitica a radiazione infrarossaPotenza: 3000WMateriale: alluminio anodizzatoLink al produttore: [link-produttore link=""https://mountainreview.it/vai/primus-ulti-stove-system/""]Modalità di testHo testato il Primus Ulti Stove System durante alcune uscite di più giorni durante la stagione estiva 2024, specie in alcuni trekking sulla catena del Lagorai in Trentino e nella parte meridionale del GR20 in Corsica.La prova sul campo del Primus Ulti Stove SystemPrime impressioniAbituato al Jetboil Stash ero molto curioso di testare un sistema compatto con bombola “a distanza”, visto che ho riscontrato dei limiti in termini di stabilità dei sistemi integrati, specie quando il terreno è particolarmente sconnesso.Compatezza del sistemaDettaglio del bruciatoreLa dimensione del sistema di cottura varia a seconda del volume della pentola, disponibile nelle tre versioni da 1 litro, 1,8 litri o 2,7 litri. Nella versione testata da 1 litro la dimensione del sistema è inferiore rispetto a quella di una thermos da 750 ml e infatti risulta essere compatto e maneggevole. Le indicazioni fornite richiedano di versare al suo interno non più di 0,8 Litri.Efficienza di combustioneA differenza di altri sistemi di cottura da campeggio che ho utilizzato, il bruciatore del Primus Ulti Stove adotta la combustione catalitica combinata alla radiazione infrarossa, priva di fiamma. Questo sistema va a vantaggio dell’efficienza grazie ad una minore dispersione data dallo scambiatore di calore integrato nel pentolino. Il regolatore di pressione posizionato sull’attacco della bombola consente di migliorare l'efficienza di cottura garantendo una produzione di calore costante.La parte inferiore del bruciatoreEssendo inoltre un sistema progettato per le spedizioni anche in contesti climatici di freddo intenso, il sistema “a distanza” della bombola può essere capovolto grazie a due piccole alette estraibili presenti sul regolatore. In questo modo si favorisce la fuoriuscita del combustibile, funzione utile soprattutto con le bombole studiate appositamente per l’erogazione in climi rigidi.A livello di potenza ho constatato come il fornello a “full gas” abbia fatto bollire il pentolino pieno (0,8 Litri) in appena 2’ e 20” a 2100 di quota e con la bombola a pieno carico. Questo dato è stato testato in condizioni di utilizzo normali, con temperature non “estreme”.https://youtu.be/vUScQlAXDqkTest di bollitura acquaTuttavia, ho effettuato un test in condizioni più difficili approfittando delle nevicate precoci di settembre. Con una temperatura prossima a zero gradi e con un clima ventoso, l'efficienza della combustione catalitica mi ha permesso comunque di cucinare senza problemi, mantenendo viva la “fiamma” senza particolari incertezze. Invece ho notato come i tempi di bollitura si siano leggermente allungati con il progressivo svuotarsi della bombola anche se, in questo caso, si può aumentare la resa capovolgendo la bombola.StabilitàIl bruciatore a disco è dotato di 3 piedini estraibili ben strutturati e può essere utilizzato su diversi tipi di terreno, fornendo una base di cottura stabile, grazie anche alla sagoma del pentolino che si inserisce perfettamente sul filetto-guida perimetrale del bruciatore.Grazie alla stabilità del fornello e al combustibile a distanza ho potuto utilizzare il fornello nell’abside della tenda. Ho trovato molto comodo bollire l’acqua per la colazione in questo modo, essendo fuori freddo e umido.Combustione catalitica e sostenibilitàLa combustione catalitica a radiazione infrarossa del Primus Ulti presenta anche vantaggi in materia di sostenibilità. Infatti, l’ossidazione catalitica del gas genera esclusivamente anidride carbonica (CO2) e vapore acqueo (H2O) senza emissione di monossido di carbonio (CO), ossidi di azoto (NOx) ed idrocarburi incombusti.Il bruciatore acceso. Notare l’assenza di fiammaPeso e ingombroAbituato al Jetboil Stash o ai bruciatori Campingaz devo dire che il Primus Ulti Stove System mi ha soddisfatto sia come ingombri che come efficienza. Ovviamente la sua destinazione d’uso principale prevede l’utilizzo con il pentolino dedicato, non essendo concepito per un utilizzo con pentolame vario come invece il Primus Gravity da noi recensito.La parte inferiore del bruciatore “compattata” per il trasportoÈ quindi ideale per scaldare l’acqua per la preparazione di bevande calde o la preparazione dei pasti liofilizzati mentre, qualora sia necessario sciogliere la neve, è disponibile anche una versione con pentolino da 2,7 litri.Facilità d'utilizzoIl Primus Ulti Stove è davvero facile da montare e utilizzare. L’innesto filettato alla bombola di gas, il tubo di erogazione rinforzato in metallo e il regolatore di pressione lavorano senza particolari incertezze. Il sistema a piedini di supporto estraibili mi è sembrato molto resistente anche nelle parti in plastica.https://youtu.be/m6cSru66yBAMontaggio del Primus UltiLa pentola e il coperchio, quest’ultimo realizzato in alluminio anodizzato munito di beccuccio e sistema a griglia per la scolatura dell’acqua, sono dotati di impugnatura richiudibile corredata di una pratica fettuccia per movimentare il sistema di chiusura una volta riposto. La pentola (graduata) è disponibile in due dimensioni: da 1 litro è in grado di alimentare 1-2 persone o da 1,8 litri è ideale per 2-3 persone.A livello di comodità segnalo che la sagoma del pentolino si inserisce perfettamente sul filetto-guida perimetrale del bruciatore, consentendo quindi una stabilità maggiore nella cottura.Consigliato perConsiglio il fornello Primus Ulti Stove per chi cerca un fornello compatto e solido, in grado di funzionare anche in contesti molto rigidi e con clima avverso. Ottimo quindi per traversate scialpinistiche in autonomia che mi propongo di affrontare quest’inverno o ascese estive con pernotto in bivacco o tenda dove il peso assume una variabile importante. Ritengo invece sia eccessivamente specifico per chi è alla ricerca di un fornello da trekking versatile per pentolame vario e “moka” al seguito, dove si intende variare la dieta oltre alle classiche buste di cibo liofilizzato. Per quest'ultimo utilizzo consigliamo il fratello Primus Gravity.[prezzo-link link=""https://mountainreview.it/vai/primus-ulti-stove-system/""]"
28530,"Ferrino Osa 32","PremessaIl Ferrino Osa 32 è uno zaino da scialpinismo leggero e funzionale che prende il nome dall’acronimo “Ottimo Sciatore Alpinista” o “Operatore Soccorso Alpino”.L'azienda torinese ha proposto un modello completamente nuovo, pensato per scialpinisti esigenti che ricercano un prodotto dalle elevate performance e adatto ad usi anche intensivi.Caratteristiche tecniche del Ferrino Osa 32Volume: 32 litriDimensioni: 68 x 21 x 30 cmPeso: 1,150 Kg (1 Kg senza le imbottiture in vita)Tessuti: Nylon RipstopSistema di chiusura superiore “roll-up” con velcro di sicurezzaSistema di chiusura con lampo frontale water repellentTasca frontale e interna laterale porta oggettiTasca interna frontale porta pala e sondaTasca posteriore con gancio porta chiaviSistema porta sci frontale e lateraleDoppio porta piccozzaCinturino pettorale con fischietto di emergenzaNastri di compressioni lateraliAsole porta materiali su fascia vitaAsole porta materiali a scomparsaCompatibilità con sistema di idratazione H2 Bag e con porta casco esternoFascia in vita removibileRiflettore Recco integratoPaese produttore: Vietnam[link-produttore link=""https://mountainreview.it/vai/ferrino-osa-32/""]Modalità di testHo testato lo zaino Ferrino Osa 32 durante il mese di aprile 2024. Ho effettuato tre uscite di scialpinismo in giornata nel Lagorai. L’ho poi testato anche durante una giornata di scialpinismo a bordo pista lungo percorsi dedicati.La prova sul campo del Ferrino Osa 32Prime impressioniLa prima volta che si prende in mano il Ferrino Osa 32 si apprezza subito la semplicità del design dello zaino: pochi fronzoli e aspetto pulito e pratico, senza eccessi di stile. La modalità a sacco lascia intendere una capacità di stivaggio molto ampia.La chiusura superiore a “roll up” e la cerniera verticale a tutta lunghezza danno l’impressione di un accesso rapido al contenuto.I materiali appaiono fin da subito di alta qualità e resistenti.L’organizzazione degli spazi nel Ferrino Osa 32Il volume del Ferrino Osa è di 32 litri e sono rimasto davvero colpito dalla quantità di materiale che riesce a contenere.La costruzione è a sacco e l’organizzazione degli spazi è quindi composta da uno scompartimento principale che ha una doppia via d’accesso.La prima è il sistema di chiusura superiore “roll-up”, dotato di un velcro di sicurezza che permette una chiusura rapida ed efficace.Il sistema di chiusura roll-up del Ferrino Osa 32.La seconda è una lunga cerniera che percorre interamente lo zaino, collocata frontalmente e un po’ spostata sulla parte destra.Questa cerniera, garantisce un’apertura pressoché totale dello scompartimento e ha una lampo frontale water repellent per mantenere completamente asciutto il materiale stivato.All’interno dello zaino troviamo due scompartimenti minori: una tasca laterale con cerniera, utile per riporre diversi oggetti e uno scomparto frontale porta pala e sonda.Tasca interna porta oggettiLo scomparto interno per pala e sonda.Quest’ultimo, posto sulla parte dorsale, è una tasca coperta da una linguetta a strappo dove sono stampate anche le istruzioni per i segnali SOS. Al suo interno c’è lo spazio per la pala, mentre lateralmente, ci sono due elastici per fermare il manico e la sonda.I pratici lacci per fermare la sonda e il manico della pala.Sebbene questo scompartimento sia una tasca dedicata esclusivamente al kit di autosoccorso e sia molto facile da aprire per via dello strap, in caso di zaino pieno si deve prima togliere il materiale che c’è davanti. Questo comporta inevitabilmente la perdita di alcuni secondi e il rischio di smarrire i materiali tolti dallo zaino.Si tratta oggettivamente si un limite nella funzionalità dello zaino in caso di emergenza, solo in parte mitigato dal fatto che la cerniera frontale a tutta lunghezza permette di svuotare rapidamente il contenuto dello zaino.Per quanto riguarda l’organizzazione esterna degli spazi del Ferrino Osa 32, troviamo un piccola tasca laterale, dove riporre ad esempio il sacchetto porta pelli, e una tasca più ampia nella parte superiore con l'utile gancio porta chiavi.La tasca esterna del Ferrino Osa 32.Appena al di sotto di quest’ultima, si trova una piccola cerniera che contiene il sistema di ancoraggio diagonale degli sci.La fibbia per l'ancoraggio laterale degli sciFunzionalità e accessoriIl Ferrino Osa 32 è dotato di due cinghiette “ad ancora” removibili che si possono posizionare in diversi punti dello zaino tramite delle strette asole.Se poste lateralmente, queste permettono di chiudere la sommità dello zaino rivolgendo il risvolto del sacco verso il basso.Ne consegue una chiusura più avvolgente, utile soprattutto per la discesa.La cintura lombare presenta due sottili e comode fasce laterali provviste di asole porta materiale.Queste due fasce sono rimovibili per un migliore utilizzo quando si indossa un imbrago.La chiusura della cintura avviene tramite un saldo gancio ad incastro molto solido.Il Ferrino Osa 32 presenta il classico doppio sistema di carico degli sci: quello laterale e quello frontale (o diagonale).In entrambi i casi gli sci rimangono ben saldi in posizione, senza movimenti eccessivi che disturbano l’equilibrio.Nel fissaggio frontale, il laccio superiore è ben conservato nella taschina sopra la spalla sinistra evitando inutili orpelli quando non lo si utilizza. Il passante inferiore inferiore invece è regolabile, consentendo agli sci di passare agevolmente.Il Ferrino Osa 32 è dotato di un doppio sistema di ancoraggio della piccozza tramite fascetta per la lama con clip. Il lacciolo per il manico mantiene molto stabile la piccozza e quest’ultima non interferisce con le cerniere.Ancoraggio inferiore della piccozzaAncoraggio superiore della piccozzaInfine, il Ferrino Osa 32 è dotato del riflettore Recco integrato.Comfort e stabilità del Ferrino Osa 32Il Ferrino Osa 32 ha un dorso imbottito ed ergonomico che si adatta alla schiena garantendo un fit davvero ottimale.Durante i test ho apprezzato la distribuzione uniforme del peso, tanto per le spalle, quanto per i fianchi.Lo schienale risulta molto confortevole restituendo un efficace sensazione di avvolgimento sulla schiena per tutta la lunghezza.Gli spallacci hanno una buona imbottitura e rigidità, così come le parti amovibili della cintura ventrale, che ho preferito mantenere sempre in sede per un maggiore comfort.La stabilità dello zaino è molto elevata, garantita anche dai nastri di compressione laterali che stabilizzano il carico.Le cinghie di compressione laterale del Ferrino Osa 32.Soprattutto nella fase di discesa lo zaino, anche a pieno carico, rimane ben saldo in sede, senza spostamenti eccessivi e fastidiosi.Consigliato perNonostante l’azienda lo presenti anche come zaino da freeride, il Ferrino OSA 32 ha una vocazione spiccatamente scialpinistica. A partire dal litraggio, che per un utilizzo freeride è un po’ eccessivo, mentre è perfetto per lo scialpinismo classico di uno o due giorni, anche con attrezzatura alpinistica al seguito.E’ un prodotto che piacerà in particolare agli amanti del minimalismo, che prediligono zaini senza troppi orpelli e tasche, ma che al tempo stesso possono offrire tutto ciò che serve, anche quando si devono spallare gli sci.I materiali solidi e di qualità si abbinano ad un peso ragionevole e ad una stabilità molto buona anche in discesa.[prezzo-link link=""https://mountainreview.it/vai/ferrino-osa-32/""]"
28648,"Majesty Superwolf Carbon","Il Majesty Superwolf Carbon è uno sci leggero in rapporto alla sua sciancratura, dinamico e agile. Si adatta bene a quasi tutte le condizioni di neve, con l’unica eccezione della neve crostosa, dove la sua struttura leggera rende la sciata più impegnativa.Nella gamma di sci da ski-touring proposta da Majesty, il Superwolf Carbon non è il modello più stretto, ma è quello che si distingue per la maggiore versatilità su diversi tipi di terreno. Con una larghezza sotto il piede di 91 mm (nelle misure superiori ai 154 cm), offre un ottimo equilibrio tra galleggiamento e manovrabilità.Per chi cerca una larghezza diversa al centro, Majesty propone il Superscout (85 mm), più snello, o il Superpatrol (95 mm), più largo, entrambi disponibili anche nella versione Carbon.Caratteristiche tecniche del Majesty Superwolf CarbonMateriali: Paulonia, fibra di vetro triax, carbonio e kevlarCostruzione: Semi hybrid (camber/front rocker)Soletta: Fast Base IS7200 con grafiteLunghezze disponibili: 148, 154, 160, 166, 172, 178, 184Sidecut (sci in test 178): 131 / 91 / 111Peso: 1370 g nella lunghezza 178 cmRaggio di curvatura: 18 mRocker: solo in puntaPaese di costruzione: Polonia[link-produttore link=""https://mountainreview.it/vai/majesty-superwolf-carbon/""]Modalità di testHo usato i Majesty Superwolf Carbon nella primavera/estate 2024 visto il protrarsi della stagione e a inizio inverno della stagione corrente. Gli sci sono stati montati con i nuovi attacchi ATK Crest 10 e come scarponi ho prediletto lo Scarpa F1 XT, sebbene le regolazioni della slitta dell’attacco mi abbiano consentito di montare anche lo scafo del Maestrale.https://youtube.com/shorts/0B6aDJ3l3jI?feature=shareReel video del testA proposito, le pelli abbinate Majesty Superwolf Super Hot-Melt, lavorano molto bene e sono costruite con un abbinamento 65 % mohair e 35 % fibre sintetiche; buona la scorrevolezza e ottimo il grip sui vari tipi di neve, anche se il peso non è proprio dei più contenuti.Ho poi utilizzato questi sci nelle ascese su qualche 4000 e in molte gite su vari tipi di neve, passando dalla polvere (anche un po’ pesante), al firn primaverile, alla crosta (il più delle volte purtroppo non portante) alla neve bagnata. I dislivelli sono stati compresi tra gli 800 e i 1900 metri.La prova sul campo dei Majesty Superwolf CarbonPrime impressioniLe prime cose che si apprezzano di questo sci prendendolo in mano sono la sua leggerezza e la sua flessibilità, leggermente inferiore rispetto a quella del fratello Superwolf senza fibra di carbonio. Questo dettaglio si riflette sul prezzo di listino, superiore di circa 150 € (699 € contro 849 €&nbsp;) rispetto al Superwolf ""normale"".Il raggio di curvatura varia a seconda della misura scelta, passando dai 13 m del modello da 148 cm ai 19 m del modello più lungo da 184 cm.Analizzando le altre misure del modello in prova, emergono numerosi dettagli interessanti su questo sci. La spatola anteriore, con una sciancratura di 131 mm leggermente arretrata, e la coda da 111 mm conferiscono al Superwolf Carbon un’ottima performance anche su nevi polverose, dove offre un eccellente galleggiamento nonostante i 91 mm al centro. In queste condizioni, la leggerezza della struttura risulta determinante, riducendo il peso nei punti giusti e migliorando l’esperienza complessiva.Molto interessante è anche la costruzione ibrida, che combina rinforzi in carbonio con un’anima in legno di paulonia, ulteriormente rafforzata da una fibra di vetro speciale (Triax) e da uno strato di Kevlar nella parte inferiore. Secondo quanto dichiarato dal produttore, i rinforzi in fibra di vetro sono stati progettati per attenuare le vibrazioni causate dalla leggerezza complessiva della struttura.Estetica e designLo stile della serigrafia è pulito e accattivante, con la base grigio antracite effetto metallizzato e dettagli neri e blu, quest’ultimo a differenziare il modello. Mi è piaciuto particolarmente il disegno tridimensionale dei rilievi delle montagne, danno un tocco un po’ retrò stile video pop music anni ’80.Particolare attenzione è stata dedicata alle lamine, generose sul lato della soletta. La soletta invece è di colore nero con serigrafie blu differenziate nei due sci riportando rispettivamente logo e nome della casa polacca. In generale uno sci che si fa davvero notare.I Majesty Superwolf Carbon in salitaNonostante la prima impressione possa suggerire il contrario, a causa della sciancratura pronunciata, il Majesty Superwolf Carbon si rivela sorprendentemente leggero in salita. Una volta agganciati gli scarponi, lo sci risulta facile da manovrare e ben bilanciato, a condizione di scegliere la lunghezza corretta. La coda, dotata di un notch apposito per il fissaggio delle pelli, è stata progettata con grande attenzione: durante tutte le mie uscite, le pelli non si sono mai sganciate.Devo dire però che la sciancratura accentuata di questo modello mi ha dato inizialmente meno confidenza rispetto ad altri sci che posseggo con dimensioni simili, specie quando si è trattato di lavorare in salita durante le inversioni sul terreno ghiacciato. Ritengo che sia questione di abitudine.Un piccolo appunto nell’utilizzo con i rampant: prestate attenzione alla misura corretta perché avendo una misura di 91 al centro è necessario montare dei rampant almeno di 92 mm o, come nel caso delle misure standard (tabella ATK), almeno 97 mm.In discesaL’ingresso in curva risulta fluido e, una volta presa confidenza, lo sci si lascia guidare con facilità, mostrando un comportamento piuttosto intuitivo. Il marcato rocker in punta, combinato con lo spigolo accentuato e la particolare sciancratura, conferiscono al Majesty Superwolf Carbon dinamicità e maneggevolezza, soprattutto nelle curve ampie. Tuttavia, per sfruttarne appieno il potenziale, è necessario avere una buona tecnica e un’ottima sensibilità, considerando la leggerezza complessiva dello sci.Le code leggermente arcuate e la lunga lamina offrono comunque controllo e affidabilità anche quando si preferisce scendere con un ritmo più tranquillo, diminuendo il raggio di curvatura.Neve polverosaSu neve polverosa, anche profonda, i Majesty Superwolf Carbon si sono dimostrati estremamente divertenti, tanto da non farmi rimpiangere sci più strutturati. In queste condizioni, si sono rivelati a proprio agio, anche se tendevano leggermente ad affondare al centro, probabilmente a causa del mio stile di sciata un po’ “pesante”. Tuttavia, la risposta dinamica della struttura e l’ottima galleggiabilità della spatola anteriore garantiscono una sciata piacevole e vivace.Neve duraIn discesa su neve dura, la rigidità delle aste si è rivelata un grande alleato, offrendo un eccellente grip e permettendo alle lamine di lavorare efficacemente. Tuttavia, la struttura leggera, in parte realizzata in carbonio, risente delle sollecitazioni del terreno, richiedendo una guida attenta per evitare che lo sci si “incanali” seguendo i binari della neve.Neve primaverileTra tutte le condizioni, il firn è forse quello in cui questo sci mi ha regalato le sensazioni migliori. Abbinato a uno scarpone leggero e performante come lo Scarpa F1 XT, il Majesty Superwolf Carbon mi ha permesso di godermi al massimo la discesa, sia nelle curve più strette che aumentando la velocità e ampliando il raggio di curvatura. Un’esperienza davvero divertente e appagante.Neve crostosaE' il tallone d'Achille di questo sci. Su crosta non portante la spatola anteriore aiuta a rompere la neve ma richiede una buona gamba, vista la struttura complessivamente leggera delle aste. A paragone con altri sci che possiedo con una larghezza al centro analoga ma maggiormente strutturati ho percepito la differenza. Insomma, in queste condizioni si deve compensare molto con la tecnica e la forza.Feeling generaleSono rimasto sorpreso da questo modello; possiedo altri 4 paia di sci e questo, per comportamento, mi ha ricordato molto un mix tra il Black Crows Camox Freebird e l’Orb Freebird, coniugando le migliori caratteristiche di entrambi. La punta larga e rockerata aggancia prontamente anche se, a differenza del Camox, la leggerezza complessiva della struttura richiede una buona gamba in conduzione per mantenere la traiettoria.&nbsp;La spatola anteriore arretrata, decisamente più larga rispetto a sci in range di larghezza simili (come ad esempio il Black Crows Orb Freebird, K2 Wayback 89 o Scott Superguide 88), ha la precisa funzione di consentire una presa facile sulla curva grazie anche allo spigolo esteso e favorire la galleggiabilità.La spatola esce dalla polvere e porta a galleggiare tutto lo sci, sfruttando l’ampiezza intermedia del centro e le code sottilmente arcuate.Anche in pista, il Majesty Superwolf Carbon mette in evidenza alcune delle sue caratteristiche distintive. Lo spigolo accentuato garantisce un aggancio immediato, stabile e preciso, a patto di avere la forza e la tecnica necessarie per gestirlo, considerate le specificità della struttura. Tuttavia, su neve dura e tirata, ad alte velocità, lo sci tende leggermente a perdere la linea, manifestando un leggero “sbacchettamento” in punta.Nel complesso, lo sci richiede una certa esperienza nella sua conduzione, rendendosi adatto a sciatori di buon livello e oltre. Il cambio spigolo, invece, è sempre apparso facile, intuitivo e molto reattivo su nevi regolari. Invece, su neve trasformata o disomogenea la manovrabilità richiede maggiore pratica: in queste situazioni, è stato necessario un periodo di adattamento (e qualche caduta) per sfruttare appieno le sue potenzialità.Misura dei Majesty Superwolf CarbonSono alto 184 cm per 80 kg ed ho testato uno sci 178 cm. È chiaramente una questione di gusti e di impostazione di sciata, considerando che uno sci più corto risulta sicuramente più maneggevole nelle inversioni e leggero nelle salite. Comunque sul sito del produttore è indicata una guida che suggerisce la lunghezza corretta a seconda delle proprie capacità sciatorie.Consigliati perMi sento di consigliare il Majesty Superwolf Carbon a sciatori di livello almeno intermedio, che cercano uno sci versatile e adatto a lunghe gite con portage e/o ampi sviluppi e dislivelli. Perfetto per la stagione primaverile, con nevi regolari e portanti, ma anche in condizioni di polvere.Si abbina perfettamente a uno scarpone ""light touring"" 2 ganci, così da avere un set che consente di muoversi leggeri. Il peso ridotto permette di risparmiare energia in salita, consentendo di godersi al meglio la discesa, soprattutto quando si riesce a trovare la neve migliore.Non consigliabile, invece, a sciatori principianti, per i quali sarebbe più adatto uno sci più facile e intuitivo, ideale per prendere confidenza con le diverse condizioni.[prezzo-link link=""https://mountainreview.it/vai/majesty-superwolf-carbon/""]"
28676,"Dalbello Quantum Space Pro","Il Dalbello Quantum Space Pro è uno scarpone da scialpinismo con costruzione a 2 ganci e struttura leggera, pensata per chi cerca grandi salite e dislivelli importanti. SI inserisce nella categoria ""light touring"", quindi adatta a chi va in montagna ""con gli sci"" e non ""per gli sci"".Caratteristiche tecniche del Dalbello Quantum Space ProLast: 102mmPeso: 1265g (misura MP 27), 1370 g nella misura MP 28/28.5Flex: 120Movimento gambaletto: 65°Materiale dello scafo: composito di poliamideMateriale gambaletto: Pebax RnewSuola: VibramPaese di produzione: Italia[link-produttore link=""https://mountainreview.it/vai/dalbello-quantum-space-pro/""]Modalità di testHo utilizzato i Dalbello Quantum Space Pro per alcune gite tra marzo ed aprile 2024, con dislivelli compresi tra 1000 e 1500 metri ad uscita, fino a quote di 3500 metri. Oltre che per scialpinismo classico, ho testato i Dalbello Quantum Space Pro anche in situazioni alpinistiche e su pendenze di livello OSA. In queste uscite le condizioni meteo e le temperature sono state variabili, dalle condizioni più tipicamente primaverili con temperature anche elevate, fino a giornate con forte vento e temperature che non sono mai salite sopra gli 0°.Gli scarponi sono stati testati con degli sci Blizzard Zero G 85 (lunghezza 171 cm) montati con attacco ATK Kuluar 12.La prova sul campo dei Dalbello Quantum Space ProSistema di chiusuraLo scarpone presenta un sistema di chiusura a due ganci. Il gancio inferiore presenta una fibbia che permette di scegliere 4 gradi di chiusura ed è posizionato a livello del collo del piede. Una scelta questa che, a mio parere, non consente un blocco ottimale del piede in fase di discesa.Il gancio superiore presenta un sistema di chiusura a strap (Powerstrap da 40mm) collegato al gancio e dotato di disegni longitudinali che permettono regolare il livello di chiusura del gambetto in modo simmetrico tra i 2 scarponi. Questo permette anche di chiudere il gancio superiore e passare alla modalità di discesa senza necessità di aprire lo strap.Il bloccaggio posteriore è costituito da una leva da ancorare su un perno in maniera facile ed intuitiva.Dettaglio bloccaggio posterioreModalità salitaLa salita è il terreno di elezione per questo scarpone. Questo grazie alla sua leggerezza, al range di movimento ed al comfort dato dalla scarpetta interna. In fatto di comfort, un plauso va alla linguetta, avvolgente e sufficientemente morbida, che bene si adatta alla conformazione della gamba.&nbsp;Nelle prime due uscite ho percepito un punto di pressione livello del malleolo interno, senza che però si siano manifestate vesciche. Il problema è poi successivamente scomparso.Particolarmente comodo è il gancio superiore con il sistema Powerstrap che permette di scegliere il grado di chiusura desiderato in fase di salita e di variarlo velocemente in base alle necessità.&nbsp;La sua importanza ce l'ha anche la scarpetta interna termoformabile, che risulta molto comoda e dall’ottima resa termica.Sul collo del piede è inoltre presente una ghetta impermeabile che, dopo aver calzato lo scarpone, si chiude con un velcro.Nella camminata con questi scarponi, durante gli avvicinamenti alle gite primaverili, il livello di comfort è sempre stato elevato. Anche in camminata su terreni nevosi o rocciosi ho riscontrato un ottimo grip della suola Vibram ed una buona ammortizzazione complessiva.utilizzo con i ramponiHo avuto modo di testare anche lo scarpone con ramponi automatici. Non ho riscontrato problemi di compatibilità ed il gancio posteriore non ha in nessun modo intralciato la chiusura della leva del rampone.Modalità discesaPer passare alla modalità discesa è sufficiente abbassare la leva posteriore ed agganciarla sull’apposito perno.Il gancio superiore permette una buona chiusura del gambetto anche se per avere un bloccaggio ottimale è richiesto un certo sforzo sulla leva del gancio perchè quest’ultima, essendo corta, non permette di fare forza in maniera agevole.https://youtube.com/shorts/xOdFH9ouNOY?feature=sharePassaggio da modalità salita a modalità discesaIl gancio inferiore, con quattro livelli di chiusura, è posizionato a livello del collo del piede e questo, a mio parere, è un limite. Aiuta sicuramente nel bloccaggio del tallone ma - essendo così arretrato - non mantiene il piede completamente fermo nella zona anteriore dello scafo. Questo fa perdere precisione e controllo in discesa, soprattutto su nevi veloci o difficili da sciare.Invece, il flex di 120 dei Quantum Space Pro si fa sentire e compensa in parte queste carenze.  Inizialmente si percepisce una leggera flessione, seguita da un buon supporto alla sciata che offre un buon sostegno sui diversi tipi di neve, che sia ghiacciata, crosta o polvere. Nonostante la leggerezza, è uno scarpone che presenta una rigidità sufficiente a consentire una sciata piacevole e controllata su nevi polverose o primaverili trasformate.Calzata dei Dalbello Quantum Space ProAvendo io un 275 mm di taglia Mondopoint ho utilizzato i Dalbello Quantum Space Pro nella misura 280 / 285, indossando calze in lana pensate per lo scialpinismo. La calzata è sempre stata confortevole anche grazie al last di 102 mm che è pensato per accogliere senza problemi piedi anche relativamente larghi.L’ingresso del piede, inoltre, è facilitato dall’ampio movimento del gambetto: si infila e si sfila senza alcuno sforzo.Consigliato perIl Quantum Space Pro di Dalbello è uno scarpone adatto per chi in una gita con le pelli privilegia soprattutto la cima, abbinandolo ad aste tra gli 80 e i 90 mm. Un buon attrezzo per quegli alpinisti che vogliono affrontare dislivelli importanti e raggiungere quote elevate senza rinunciare a prestazioni dignitose anche in discesa.Certo, il supporto offerto in discesa non è al livello di altri scarponi più strutturati, per cui consiglio il Quantum Space a sciatori in possesso di una buona tecnica sciistica e di una discreta esperienza. Può essere lo scarpone giusto per chi, arrivando dal mondo delle gare, ha appeso la tutina al chiodo e vuole qualcosa che lo accompagni nel mondo dello scialpinismo leggero.[prezzo-link link=""https://mountainreview.it/vai/dalbello-quantum-space-pro/""]"
28692,"Atk Crest 10","L’ATK Crest 10, come lo definisce l’azienda modenese, rappresenta l'ultima evoluzione del progetto Crest nato qualche anno fa. Raccogliendo i feedback di appassionati e professionisti, ATK ha introdotto alcuni miglioramenti che ora lo rendono ancora più versatile e funzionale, spostando verso l’alto l’asticella nel segmento touring. In particolare, il Crest 10 ha una caratteristica&nbsp;che&nbsp;lo distingue dai modelli precedenti e, in parte, anche dalla concorrenza: la retrazione automatica del freno dello sci.Caratteristiche tecniche dell'Atk Crest 10Materiali: Alluminio 7075 finemente lavorato e acciaio inossidabileRilascio laterale del puntale e verticale e laterale della talloniera, regolabile su posizioni da 4 a 10Ski-brake integrato con blocco in salita tramite rotazione della tallonieraTalloniera con 3 posizioni di camminata: base e due altezze con alzataccoAlzatacco con blocchi magnetici e azionabile con bastonciniEasy entry system:&nbsp;geometria degli elementi di aggancio del puntale con un step-in semplice e immediatoAlloggio per i rampant rimovibileLarghezza ski-brake 86, 91, 97, 102 mmPeso sciatore: 50-110 KgPeso attacco: 295 gr, l’unoPaese di costruzione: Italia[link-produttore link=""https://atkbindings.com/?utm_source=mountainreview&amp;utm_medium=online_linkproduttore&amp;utm_campaign=crest10_darkblue&amp;utm_id=202510""]https://youtube.com/shorts/A8XsgH_J4XE?feature=sharePrincipali regolazioni degli attacchiModalità di testHo testato l’ATK Crest 10 in uscite da scialpinismo primaverili ed estive del 2024 nelle Alpi. Date le condizioni ho praticato uscite con dislivelli compresi tra gli 800 e i 1900 D+ circa, anche in ghiacciaio e su qualche 4000, con nevi da polverose su fondo duro a trasformate, senza purtroppo tralasciare la crosta.Gli sci utilizzati sono i Majesty Superwolf Carbon stagione 24/25. L’approccio alla sciata è stato quello del touring anche in quota, con alcune puntate sull’alpinismo, privilegiando i pendii di discesa dove ricercare anche la velocità, curve ad ampio raggio e quindi alte forze trasmesse all’attacco.La prova sul campo degli Atk Crest 10Come si presentanoLa gamma Crest è forse quella maggiormente venduta da parte di ATK, potendo essere montata sui segmenti di sci che vanno per la maggiore, ossia quelli con un centro compreso tra 85mm e 100mm. Ne ho apprezzato i materiali lavorati con finiture al laser che agevolano la funzionalità di utilizzo, oltre che l’estetica. Alluminio 7075, acciaio Inox e polimeri evoluti per le parti che lavorano in assorbimento delle vibrazioni e del carico.Il puntale degli Atk Crest 10Il puntale prende il nome di “Speed” ed è stato ridisegnato per migliorare le prestazioni di discesa. Ora i fori per l'installazione sullo sci non risultano più simmetrici: è stato adottato uno schema di foratura ibrido, stretto nei fori anteriori e largo in quelli posteriori. Il puntale include anche il sistema Snowpack Proof System che, a differenza della precedente versione, ora presenta molle nascoste alla vista, evitando così che ghiaccio o neve vadano a compromettere la funzionalità dei meccanismi di blocco/sblocco. Si ha modo di apprezzare molto questa caratteristica specie nelle nevi profonde e temperature rigide, soprattutto quando è il momento di ripellare.Da possessore anche del modello precedente ho notato con piacere come il sistema di blocco del puntale per la salita sia stato migliorato. Sul nuovo Crest 10 è infatti presente una leva più generosa, derivata dalla serie Raider per un conseguente effetto leva che riduce lo sforzo di intervento. Il blocco e lo sblocco della leva anteriore sono facilmente eseguibili con le mani, sia che si indossino o meno i guanti, anche&nbsp; se pesanti.Anche il sistema di “step-in” è stato notevolmente migliorato, e l’inserimento dei pin avviene senza difficoltà anche quando non ci troviamo esattamente su un terreno orizzontale. Un notevole aiuto anche per i neofiti.Il supporto per i rampant risulta integrato nell'attacco, ma è eventualmente rimovibile per chi volesse risparmiare qualche grammo.La tallonieraL’aggancio dello scarpone alla talloniera è il caratteristico Cam Release System®, il sistema esclusivo adottato da ATK che fornisce prestazioni di discesa stabili e allo stesso tempo morbide. Ho trovato le operazioni di step-in posteriori sempre precise, e la talloniera sempre stabile, con il giusto rilascio della flessione sullo sci da parte dell’attacco. Altro accorgimento adottato sul Crest da parte di ATK è l’Elastic Response System® che consente alla talloniera di scivolare verso la coda in situazione di flessione e compressione degli sci, riposizionandosi dopo l’evento di sollecitazione.Nella parte del tallone è integrata una piastra da 20 mm per garantire una regolazione rapida in caso di sostituzione dello scarpone. A proposito, nell’utilizzo del medesimo attacco con più scarponi, questa nuova versione dell’ATK Crest 10 presenta sui perni della talloniera un'incisione curvilinea effettuata con il laser che consente di regolare con molta facilità la distanza del tallone dello scarpone senza utilizzare i classici distanziali in materiale plastico. Personalmente ho tre scarponi di due lunghezze leggermente differenti e ho trovato il sistema di ATK rapido e funzionale. la linea incisa al laser sui perni della tallonieraPer quanto riguarda il DIN, che misura la forza di sgancio dell'attacco, la talloniera offre un range che va da un minimo di 4 ad un massimo di 10, sia laterale che verticale. Un DIN pari a 10, come quello offerto dal Crest, è adeguato per la maggior parte degli sciatori. Tuttavia, per chi ha un peso elevato e una sciata molto aggressiva e quindi sollecita molto l'attacco, è raccomandabile orientarsi su attacchi con valori di DIN superiori.L'alzataccoL’alzatacco era forse la vera unica grande pecca del modello precedente. Il passaggio da un’altezza ad un’altra richiedeva di effettuare più manovre, compreso ruotare l’alzatacco per poter disporre dell’appoggio in altezza maggiore; non proprio di facile esecuzione in alcuni contesti. Ora finalmente il Crest 10 adotta tre posizioni di camminata: la base e due gestibili con l’alzatacco. Il cambio tra le varie altezze è effettuabile con l’uso del solo bastoncino grazie al sistema Magneto Heel Flaps® che offre la possibilità di modificare l’impostazione con il minimo sforzo, in quanto le flange si uniscono grazie ai magneti e senza incastri meccanici.Lo ski-brakeLo Ski-Brake adottato da ATK, denominato “AP Brake System” può apparire a tratti essenziale, nella filosofia del contenimento del peso, ma risulta efficace. Il freno è generoso, dotato di leve robuste e profonde che portano il meccanismo ad avere prestazioni simili a quelli di un freno da attacco da pista anche se, personalmente, avrei preferito dei denti un po’ più accentuati per favorire la presa su neve dura. Rispetto ai modelli che utilizzo sugli altri sci (Raider 12 e Crest 10 precedente) che sono dotati di blocco posteriore con levetta, il Crest 10 è dotato dell’Automatic Brake System®. Questo ha il grande vantaggio di non richiedere ulteriori interventi per l’attivazione dello ski-brake, essendo sufficiente agganciare il tallone.&nbsp;Ovviamente è necessario prestare attenzione quando si toglie lo sci in salita poiché, essendo il freno bloccato sotto la talloniera e in posizione di riposo, questo non andrà a scattare, analogamente a quanto avviene con i classici modelli di ATK dotati di leva posteriore. Per attivarlo comunque, una volta sganciato, è necessario ruotare la talloniera così che il freno entri in funzione. Senza questa manovra, specie sui pendii, il rischio è quello di osservare lo sci tornare a valle, ma senza di voi.Feeling nella sciataParlare del feeling di un attacco comporta necessariamente entrare in un campo parzialmente soggettivo, che dipende molto dalle capacità di ogni singolo sciatore e da cosa si è stati abituati ad utilizzare nel corso della propria carriera. Proverò però a fare un paragone basato sulla mia esperienza e sugli altri attacchi, anche ATK, che ho avuto modo di utilizzare negli anni, compresa la precedente versione del Crest 10.L’ATK Crest 10, grazie ai miglioramenti adottati, si avvicina un po’ di più alla versatilità e alla comodità del Raider 12, che secondo me è uno degli attacchi migliori attualmente sul mercato. Nettamente migliore nell’utilizzo rispetto alla precedente versione del Crest. Tuttavia il Crest è dedicato più a chi vuole affrontare uscite di scialpinismo classico che di free touring, anche se non sfigura in un utilizzo orientato al fast touring.Insomma, un attacco per chi nello skialp cerca la salita, i lunghi tour e sa che magari dovrà anche portare gli sci sullo zaino prima di affrontare con soddisfazione la discesa. In sintesi l’ATK Crest 10 rispetto al Raider 12 perde qualcosina nella trasmissione degli impulsi, a favore di un peso più contenuto e ad una maggiore trasversalità di utilizzo. Consigliato perL’ATK Crest 10 è un attacco trasversale, che piacerà a molti per il suo grande equilibrio tra peso, semplicità di utilizzo e prestazioni. Consigliabile tanto al principiante&nbsp; quanto all’esperto: il primo ne apprezzerà le doti di facilità d’uso, il secondo la versatilità e il peso contenuto. A mio avviso rende il meglio montato su sci di larghezza intermedia (85/93) in giornate con gite dal lungo sviluppo e dai dislivelli importanti.Penso che l'accoppiata vincente sia con uno scarpone non eccessivamente strutturato, magari dedicato al fast touring (tipo Scarpa F1XT, La Sportiva Kilo) o al touring (Scarpa Maestrale).[prezzo-link link=""https://mountainreview.it/vai/atk-crest-10/""]"
28709,"La Sportiva Kilo","Il La Sportiva Kilo è il modello che permette all’azienda trentina di completare la gamma, ovvero l’anello mancante tra lo Skorpius e il Raceborg.&nbsp;Molte delle aziende concorrenti avevano già un modello simile, ora anche La Sportiva ha uno scarpone di questo tipo e, com’era facilmente prevedibile, è un ottimo prodotto.Caratteristiche tecniche del La Sportiva KiloPeso: 1.000 g taglia 26,5, 1.208 g taglia 28,5 da noi provataEscursione del gambetto: 70°Inclinazione del gambetto: 12/14°Last: 101 mmScarpetta: O2 KiloMateriale Scafo: Grilamid Bio Based LF CarbonMateriale Gambetto: Grilamid Bio Based LF CarbonSuola: FriXion Wave Alpine[link-produttore link=""https://mountainreview.it/vai/la-sportiva-kilo/""]Scafo e gambettoNei La Sportiva Kilo lo scafo e il gambetto sono due elementi ben distinti, proprio come negli scarponi da gara. Entrambi sono realizzati in Grilamid Bio Based LF Carbon; il Grilamid Bio è arricchito con fibre di ricino, le quali aiutano a mantenere inalterate le caratteristiche di rigidezza al variare della temperatura.&nbsp;Molto interessanti le “costole” laterali che partono dai due perni laterali del gambetto, andando a unirsi in un’unica costola posta sul polpaccio. Esse aiutano a garantire la rigidezza e il sostegno necessari per la discesa, considerata l’assenza del “linguettone”.Dettaglio delle costoleAllo scafo è stata installata una ghetta molto bassa che arriva a filo con la plastica del gambetto, in questo modo la scarpetta è riparata dalla neve durante la fase di discesa.ScarpettaLa scarpetta O2 Kilo non è esattamente minimalista come molte degli scarponi della categoria Light e garantisce un comfort insolito per questa tipologia di scarponi.In particolare è stata mantenuta una buona mobilità nella fase di camminata e, grazie ai due rinforzi, uno sul linguettone ed uno nella zona del polpaccio, viene garantito un ottimo supporto in discesa.SuolaLa suola è stata realizzata internamente dall’azienda trentina ed è stata chiamata FriXion Wave Alpine.Ottimo il feeling che ho provato durante le fasi di camminata, sia su neve che su sentiero, frutto di un’ottima combinazione tra tassellatura e proprietà della gomma.Modalità di testHo potuto testare il La Sportiva Kilo tra Febbraio e Maggio per un totale di circa 15 uscite durante le quali ho trovato sia condizioni tipicamente invernali (polvere e neve dura), sia condizioni primaverili (firn e neve trasformata).Il test è stato fatto in abbinamento ai seguenti sci:Blizzard ZeroG 85Black Crows NavisMajesty SuperpatrolLa prova sul campo dei La Sportiva KiloIngresso del piedeL'ingresso del piede può avvenire in due modi:Lasciando la scarpetta nello scafoEstraendo la scarpetta e, una volta calzata, infilando la scarpetta nello scafoPersonalmente, avendo il piede magro, non ho riscontrato alcuna difficoltà con il primo metodo.La cosa che più mi ha stupito, dopo aver usato sia un paio di Spitfire che un paio di Skorpius, sono stati i volumi interni, decisamente aumentati rispetto ai due modelli citati. Lo scarpone in salitaLa prestazione in salita è è sicuramente il punto di forza del Kilo. L’escursione del gambetto di 70° e la minima presenza di attriti meccanici garantiscono una facilità di camminata paragonabile a un modello race.https://youtube.com/shorts/uW3afRjje34?feature=shareInclinazione del gambetto e chiusuraOttimo anche il comportamento in fase di camminata senza sci, fase fondamentale durante le gite con tratti alpinistici o in primavera, quando un po’ di spallaggio è spesso inevitabile.Il La Sportiva Kilo in discesaLa transizione tra la fase di salita e la fase di discesa avviene semplicemente azionando la leva posta dietro al polpaccio e flettendo leggermente il gambetto in modo che quest’ultima si incastri nell’apposito supporto.Ho apprezzato molto il fatto che il sistema a molla collegato alla leva è interamente “annegato” nella plastica del gambetto; questo accorgimento previene problemi in caso di formazione di ghiaccio o urti dovuti ad eventuale caduta.Il sistema di chiusura è costituito da due ganci classici, uno sul metatarso e uno sul gambetto, più il Booster Strap che aiuta a sostenere il gambetto.&nbsp;Il gancio sul metatarso è abbinato a un cavetto che aiuta a distribuire la tensione su una parte più ampia garantendo un blocco efficace.Entrambi i ganci sono regolabili, garantendo un discreto range di personalizzazione, non comune su scarponi della categoria light. Con un paio di gite di prova ho trovato il settaggio corretto per il mio piede.Ho trovato ottima l’ergonomia delle leve che sono sempre facilmente azionabili anche con i guanti più spessi.Inizialmente ero scettico riguardo il flex progressivo del Kilo, ovvero l’elasticità che restituisce una volta caricato in avanti; sembrava che non fosse sufficientemente rigido. Invece, sciando, non ho mai avuto la sensazione di un supporto insufficiente; anzi, questa forza elastica che viene rilasciata aiuta nell’uscita in curva.L’inclinazione standard del gambetto è 12°; questa impostazione non è l’ideale per la mia tecnica sciistica in quanto sposta eccessivamente indietro il baricentro facendomi affaticare i quadricipiti, inoltre la risposta elastica dello sci e dello scarpone tendeva a “lanciarmi” indietro in uscita curva; magari uno sciatore più pesante di me non avrebbe questi problemi. In ogni caso impostando l'inclinazione a 14° ho risolto e mi ci trovo perfettamente.CalzataCome ho già detto, rispetto ad altri modelli La Sportiva (Spitfire e Skorpius), ho notato che i&nbsp;volumi interni sono maggiori.&nbsp;Personalmente ho una taglia Mondopoint pari a 285 millimetri ed è quella che ho sempre acquistato per gli altri modelli La Sportiva. Tuttavia, con i Kilo mi sono reso conto che la calzata è più abbondante e che sarebbe stato meglio prendere mezzo numero in meno.Si può dire che il Kilo non è uno scarpone particolarmente adatto ai piedi magri.Consigliati perLo scarpone La Sportiva Kilo è uno scarpone che consiglio a chi vuole affrontare gite con sviluppi e dislivelli importanti, anche in presenza di tratti alpinistici dove uno scarpone leggero e dalla buona camminata è importante.Si tratta di uno scarpone super performante in salita, che offre garanzie anche in fase di discesa. Con un comfort che consente di averlo ai piedi per 7 o 8 ore senza problemi.Ovviamente l’abbinamento perfetto è con uno sci light (con larghezza sotto al piede inferiore ai 90 mm), ma può offrire soddisfazioni anche con sci della categoria tour. Non adatto invece in abbinamento ad uno sci da free-touring come il Navis.[prezzo-link link=""https://mountainreview.it/vai/la-sportiva-kilo/""]"
28757,"Mountain Equipment Oreus Hooded Jacket","Devo essere sincero: quando ho letto le prime anticipazioni sulla Mountain Equipment Oreus, premiata ISPO Award 2023, ero scettico all’idea di un piumino sintetico con potere termico paragonabile a un layer in piuma d’oca. Poi, quando finalmente ho avuto modo di utilizzarlo, ero ansioso di poterne testare in pieno le qualità.Con Oreus l'azienda inglese vuole offrire un capo decisamente innovativo, che coniuga estrema leggerezza a un potere termico paragonabile a un capo più pesante di almeno 200 grammi. Un obiettivo decisamente ambizioso.Caratteristiche tecniche del Mountain Equipment OreusImbottitura: Aetherm Precision InsulationMembrana esterna PLASMA10D leggera e priva di florocarburiZip a doppia direzione di aperturaCappuccio regolabilePolsini elasticizzati&nbsp;Tasca sul petto e due tasche lateraliTasca interna che funge da sacca porta piuminoPeso: 380 gr (taglia M)[link-produttore link=""https://mountainreview.it/vai/mountain-equipment-oreus-hooded-jacket/""]Modalità di testL’Oreus Jacket di Mountain Equipment mi ha accompagnato in numerose gite con condizioni atmosferiche molto diverse e a quote fino ai 4.500 mt.Ho utilizzato la giacca per salire la parete nord del Cervino, per classiche traversate nel gruppo del Monte Bianco, in bivacchi ad alta quota e anche per scalate su roccia con vento intenso sia sul Bianco che negli Ecrins.Sotto la vetta del CervinoLa prova sul campo del Mountain Equipment OreusImbottitura e membranaL'imbottitura è il vero punto di forza del Mountain Equipment Oreus. L’obiettivo, come abbiamo detto, era decisamente ambizioso: produrre un piumino sintetico con i vantaggi della piuma senza i punti deboli della piuma stessa. Sappiamo infatti che un'imbottitura in piuma naturale ha il vantaggio di un rapporto tra calore e peso molto migliore del sintetico. Per contro, oltre ad essere di origine animale, la piuma se si bagna perde totalmente la capacità di scaldare.Mountain Equipment ha cercato una soluzione sviluppando un'imbottitura totalmente nuova, in autonomia e senza ricorrere a fornitori esterni specializzati. Una scelta coraggiosa, che ha dato vita all'Aetherm Precision Insulation, una tecnologia esclusiva che è in fase di brevetto.Per il momento l'azienda stessa è piuttosto avara di informazioni sulle caratteristiche costruttive di questa imbottitura. Da un piccolo taglio sulla schiena mi è stato possibile intravedere una struttura abbastanza complessa, con filamenti che ricordano le piume e un layer argentato a nido d’ape che costituisce l’isolamento interno principale.In ogni caso, quel che è certo è che quando si maneggia l’Oreus si ha l'impressione di avere a che fare con un capo in vera piuma. Questo grazie ad un peso di meno di 400 grammi (per la taglia M) e alla capacità di ""gonfiarsi"" come un piumino naturale non appena estratto dalla sacca di compressione.La sensazione che ho avuto è di un capo molto caldo in rapporto al suo peso, con una resa termica paragonabile a quella di un piumino di circa 500/600 grammi.La membrana esterna Plasma 10D è leggera e traspirante. Tuttavia occorre prestare attenzione agli sfregamenti perché è abbastanza delicata e non è progettata per essere molto resistente agli strappi. Del resto la leggerezza da qualche parte si paga.In proposito è da sottolineare che Mountain Equipment offre un servizio dedicato di riparazione, di cui sicuramente usufruirò per riparare i piccoli danni causati dall’uso intensivo di questa estate. Farò sapere nei commenti la qualità del servizio.IdrorepellenzaL’idrorepellenza non è il punto forte di questa giacca, che non è progettata per riparare dalla pioggia. Questo piumino può resistere ad una neve asciutta, ma in generale si bagna facilmente, di più di altri piumini che ho avuto modo di provare. E' un difetto? Dipende dalla filosofia che si adotta.Se si pensa al piumino come ad un ultimo strato, da indossare sopra tutto il resto, sicuramente il Mountain Equipment Oreus presenta dei limiti. Se invece si pensa al piumino come ad un ""penultimo"" strato, cioé ad un layer altamente termico, leggero e comprimibile, agevole da vestire sotto ad un guscio quando nevica o piove, allora per questo utilizzo è perfetto.In questo caso la buona traspirabilità della membrana esterna dell'Oreus aiuta sia ad indossarlo in movimento senza morire di caldo, sia ad assicurare un'ottima gestione del sudore e un'asciugatura rapida. Ergo: un veloce recupero del potere calorico. Durante il test ho avuto modo di provare l'Oreus in un bivacco notturno sotto un temporale in Dolomiti. Ovviamente gran parte della resa termica di questa giacca, come del resto avviene con qualsiasi piumino, decade quando si bagna. Tuttavia sono bastate poche ore senza pioggia per far sì che il capo si asciugasse parzialmente e tornasse ad offrire livelli apprezzabili di termicità.ComprimibilitàLa comprimibilità è uno dei dettagli che più mi ha colpito dell’Oreus. E’ possibile infatti rigirare il piumino nella sua tasca interna, che diventa facilmente la sua sacca di compressione, dotata di doppia asola per appenderla all’imbrago. Una volta compressa e chiusa su stessa l’Oreus occupa circa lo spazio di due bottigliette da mezzo litro d’acqua.Questo è uno dei punti di forza che si traduce sia in un risparmio di spazio nello zaino, sia in una vestibilità senza impaccio se indossato sotto ad un guscio.Tasche e cerniereI dettagli di questa giacca sono tutti ben curati. Nel complesso una delle sue caratteristiche è la gran semplicità degli accessori, essenziali ma funzionali.Le tasche sono tutte e quattro capienti, due sui fianchi,&nbsp; una sul petto e una interna particolarmente adatta al cellulare.Le cerniere poi sono dotate di cordino per essere facilmente maneggiate con i guanti. Un altro dettaglio secondario ma estremamente funzionalecerniera fluida e funzionalel'apertura dal bassoLa cerniera principale è fluida e facile da azionare. Può essere aperta in entrambe le direzioni per facilitare l’uso di dispositivi di sicurezza all’anello dell’imbrago.Infine è possibile regolare la dimensione sui fianchi con due elastici tiranti. Personalmente ho trovato la vestibilità già azzeccata e non ho mai sentito la necessità di stringere questi elastici.https://www.youtube.com/shorts/UkPc0OmCN2cComprimibilità e regolazioniVestibilitàIo sono alto 180 cm e peso 70 kg. L’Oreus taglia M - la solita che uso con i marchi europei - mi veste in maniera perfetta per volumi e lunghezze. Mentre il tessuto del busto è ben aderente al corpo e dà una sensazione di poca voluminosità, le maniche al contrario sembrano “gonfiarsi” e in questa zona la vestibilità è sicuramente più ampia.Il cappuccio è decisamente ampio anche con il casco sulla testa e questo permette di indossare il cappuccio dell’Oreus anche sopra due o tre strati. E' comunque facilmente regolabile con un velcro sul retro e con due elastici all’altezza del mento. Il tutto è davvero molto semplice e veloce da regolare.Anche le maniche hanno una vestibilità funzionale progettata per la scalata e per l’alpinismo. L’elastico stringe bene sul polso ed evita che le maniche si sollevino sull’avambraccio in fase di scalata.In arrampicata sui satelliti del Monte BiancoConsigliato perQuesto è un capo per chi cerca tanto calore con il minimo peso ed ingombro. Il che significa che la Mountain Equipment Oreus è una ottima giacca per chi vuole un ultimo strato leggero per le mezze stagioni o i 4.000 estivi, così come per chi ricerca un mid layer termico da mettere sotto il guscio per fare alpinismo invernale o scialpinismo.La sua scarsa idrorepellenza e leggerezza consigliano di accompagnare l'Oreus sempre con un guscio, in un'accoppiata che potrà dare grande soddisfazioni e versatilità di utilizzo. Facendo davvero dimenticare i limiti della piuma d'oca.Dai bivacchi in quota alle salite veloci e leggere, in estate e in inverno, il Mountain Equipment Oreus si candida ad essere uno dei capi più utilizzabili da chi vive la montagna nelle sue varie forme e durante tutto l'anno.[prezzo-link link=""https://mountainreview.it/vai/mountain-equipment-oreus-hooded-jacket/""]"
28872,"Scarpa Ribelle Trk Gtx","Lo Scarpa Ribelle Trk Gtx è uno scarpone trasversale per le vie ferrate, i lunghi trekking e le spedizioni con zaino in spalla, piacevole anche nell’utilizzo su terreni più dolci. Riprende i fortunati tratti marcati della famiglia Ribelle, sinonimo di “alpinismo veloce e leggero”, seppure in questo caso declinato in una versione più confortevole e dedicato al vasto pubblico dei camminatori.Caratteristiche tecniche degli Scarpa Ribelle Trk GtxTomaia: Pelle idrorepellente Perwanger Nepal, ad alta durabilitàProtezione tomaia: Fascia in TPU sul puntale ed il fiancoFodera: Gore-Tex ePE, a basso impatto ambientaleBattistrada: vibram® Tront, che assicura durabilità ed aderenzaSuola: Roll Trk flessibile nella parte anterioreSottopiede: 6-4 mm nylon+carbon fiber + die cut eva (stiff)Ramponabile: non in automatico o semi automaticoPeso: 680 gr., taglia 42Fit: medio[link-produttore link=""https://mountainreview.it/vai/scarpa-ribelle-trk-gtx/""]Modalità di testHo usato questi scarponi durante la tarda estate e l’inizio dell'autunno del 2024, in uscite di bassa e media montagna fino ai 2500 metri. Il terreno d'azione è stato vario e completo: sentieri asciutti di bassa montagna, via Ferrata della Porta nelle Orobie in Presolana, avvicinamenti in arrampicata, escursioni sulle prime nevi in Val del Forno e in Val Poschiavo. Seppur utilizzate in singole giornate, talvolta la camminata è durata anche otto ore ed il comfort è sempre stato all’altezza.https://youtube.com/shorts/Ox2Y0kar-ZAIl test sul campoLa prova sul campo degli Scarpa Ribelle Trk GtxPrime impressioniAl primo sguardo si nota immediatamente il “family feeling” con la linea Ribelle dato dalle forme filanti e dallo sgargiante colore arancione adottato in questa versione da uomo. Camminando sopra ai sassi, andando in ferrata e scendendo qualche ghiaione ho avuto la sensazione di una scarpa protettiva e performante, che raramente perde il grip.Il peso è contenuto, infatti l’ho utilizzata anche in avvicinamento in arrampicata laddove le vie prevedevano in rientro a piedi, riponendole nello zaino. In linea generale tutte le rifiniture sono di un livello adeguato alla qualità costruttiva a cui ci ha abituato l’Azienda di Asolo. La pelle scamosciata ed i fascioni perimetrali in gomma a protezione del piede offrono un alto livello di robustezza costruttiva.StrutturaLa tomaia del Ribelle Trk Gtx è in pelle scamosciata dotata di membrana Gore-Tex mentre un ampio fascione in gomma perimetrale assicura la protezione della tomaia dagli urti contro sassi e radici. All’intersuola c’è uno stabilizzatore in TPU che conferisce una grande stabilità di camminata. L’ammortizzazione è notevole grazie all’intersuola in PU a doppia densità. Scarpa ha fatto a mio parere un ottimo lavoro di stile trasversale, ovvero un prodotto che soddisfa l’esigenza di un escursionista esperto con un peso rivolto anche alla camminata leggera.Comfort e regolazioniIndossando la Ribelle Trk Gtx si percepisce un piacevole contenimento ma non esasperato, e subito dopo due uscite la scarpa inizia a concedere un po’ di adattamento alla forma del piede senza con questo modificare la struttura esterna.Lo scarpone avvolge bene il piede senza particolari punti di pressione, mentre la regolazione dei volumi si effettua mediante la classica allacciatura a stringa con ben sette punti: un primo occhiello vicino alla punta di derivazione climbing, tre occhielli passanti sul metatarso e scafoide, un gancio di ancoraggio sulla caviglia, e due ulteriori ganci nella parte superiore.Il livello di personalizzazione dell’allacciatura mi ha altamente soddisfatto, e l'accoppiata stringhe e occhielli non ha mai fatto cedere l’allacciatura nelle mie escursioni, particolare a cui presto sempre attenzione perchè apprezzo la stabilità in ogni momento.In fase di camminataDegli Scarpa Ribelle Trk ho apprezzato molto l’ammortizzazione, decisamente maggiore rispetto a quella dei fratelli Ribelle più focalizzati sull’alpinismo tecnico, che non mi ha mai fatto provare una sensazione di stanchezza alle gambe anche dopo escursioni con notevole sviluppo: quasi 20 chilometri e 9 ore fra andata e ritorno in alta Valle del Forno, dal Passo del Maloja.Mi è piaciuto molto il supporto alla caviglia che si è rivelato essere “dinamico”, ossia presente ma che allo stesso tempo favorisce la camminata naturale del piede senza trasmettere quella sensazione di ingessatura tipica degli scarponi a collo alto.Battistrada e tenutaIl battistrada non ha una climbing zone in punta, che lo irrigidirebbe, mentre ha un rocker accentuato che facilita la naturale rullata del piede così da assecondare il movimento senza impedimenti, risparmiando energie preziose.La suola Vibram è stata studiata specificatamente con Scarpa per questo prodotto e sui caratterizza da una mescola ed un disegno variabile: zona di spinta in punta, zona di frenata sotto l’avampiede, zona di massima aderenza nella parte centrale, zona di stabilità nella parte posteriore.TermicitàIl Ribelle Trk Gtx non è sicuramente uno scarpone per alpinismo in quanto a termicità, la tomaia meglio si adatta al trekking a quote medio-basse durante tutte le stagioni ed è studiata più a favorire la gestione dell’umidità del piede, riuscendo a proteggere però bene dai primi freddi. Tuttavia questo non significa che non possa essere utilizzato in inverno in contesti facili (è ramponabile con la categoria C1, qui la nostra guida per approfondire sull'abbinamento scarpone/rampone) poiché la membrana in Gore-Tex permette un parziale isolamento dagli agenti atmosferici esterni a patto di non trascorrere molto tempo fermi nella neve.Traspirabilità e impermeabilitàL’impermeabilità degli Scarpa Ribelle Trk Gtx è data dall’utilizzo della membrana Gore-Tex e a fronte di vari attraversamenti di ruscelli e nella camminata sulle prime nevi ho avuto una buona protezione. Nota a favore per la traspirabilità, molto buona considerando l’adozione su questo modello della pelle scamosciata che non mi ha mai fatto percepire sensazione di umidità o ristagno sul piede.CalzataLa calzata degli Scarpa Ribelle Trk Gtx è quella tipica di Scarpa, leggermente abbondante, ideale per un piede di pianta larga anche con collo alto. Scarpa dà la Ribelle per un fit medio, io ho una pianta del piede leggermente larga così come il collo del piede un po’ alto e non ho mai avuto problemi di fastidi o dolori sia laterali che in fase di appoggio.Consigliato perCon il Trk il celebre modello Ribelle - scarpa nata per l'alpinismo veloce - si è buttato nel mondo del trekking. Un simile tentativo potrebbe far pensare ad un ""declassamento"" o ad una operazione di marketing. Invece il risultato mi è piaciuto in quanto ha addomesticato, ma non snaturando, il progetto di una scarpa nata per ben altri obiettivi.Consiglio quindi lo Scarpa Ribelle Trk Gtx per i camminatori dei lunghi sentieri alla scoperta di nuovi scorci specie durante la primavera, l’estate e l’autunno. E’ molto valido sui terreni scoscesi dove offre una tenuta molto stabile. Invece nell’arrampicata di punta è morbido e quindi non adatto a ferrate impegnative o a sentieri attrezzati particolarmente tecnici.[prezzo-link link=""https://mountainreview.it/vai/scarpa-ribelle-trk-gtx/""]"
28892,"Majesty Superpatrol 95","PremessaIl Majesty Superpatrol 95 è uno sci che fa parte della nuova collezione touring dell’azienda polacca. Una collezione che è stata aggiornata con un'anima in legno di paulownia, ridisegnata e arricchita da longheroni in legno di pioppo.Questa progettazione ha consentito di sviluppare sci più corti, con la posizione degli attacchi leggermente spostata verso la coda, così da favorire l'agilità e la versatilità. Si tratta, nelle intenzioni di Majesty, di uno sci per gli sciatori più esigenti e avanzati e per i professionisti della montagna.Caratteristiche tecniche dei Majesty SuperpatrolMateriali: legno di Paulownia, fibra di vetro triaxCostruzione: Semi hybrid (camber/front rocker)Soletta: Fast Base IS7200 con grafiteLunghezze disponibili: 161, 169, 177, 185Sidecut (sci in test 178): 130 / 95 / 112 mmLarghezza al centro: 95 mmPeso: 1.580 g (misura 177 cm)Raggio di curvatura: 19 mRocker: Tip RockerPaese di costruzione: Polonia[link-produttore link=""https://mountainreview.it/vai/majesty-superpatrol-95/""]Modalità di testHo usato i Majesty Superpatrol nella primavera 2024, fino a stagione inoltrata. Gli sci sono stati montati con i nuovi attacchi ATK RT 11 evo e li ho usati principalmente con gli scarponi La Sportiva Kilo (causa rottura dei miei cosmos) e con gli Scarpa Quattro XT.Le pelli abbinate sono delle Majesty Superpatrol Super Hot-melt di tipo misto, 65 % mohair e 35 % nylon, che sinceramente non mi hanno entusiasmato. Hanno un buon grip su tutti i tipi di neve ma scorrevolezza abbastanza scarsa e colla molto forte che ha compromesso in parte la scorrevolezza anche dello sci.Grazie al protrarsi della stagione sono riuscito a usare i Majesty Superpatrol in condizioni molto differenti, dalle peggiori varietà di croste all’ottimo firn primaverile, con un paio di sciate su polvere che poi si è trasformata in neve pesante molto umida. I dislivelli sono stati compresi tra gli 800 e i 1600 metri.La prova sul campo dei Majesty Superpatrol 95Prime impressioniAl primo contatto il Majesty Superpatrol risulta leggero ma non leggerissimo e la rigidezza abbastanza importante (non estrema) restituisce da subito una sensazione di solidità.Con un sidecut che strizza l’occhio al mondo del freeride, e delle lamine dalle misure generose, si capisce che si ha per le mani uno sci progettato per sciatori con un livello medio-alto.Estetica e designLa serigrafia è sicuramente d’impatto nonostante non sia particolarmente sgargiante. Il colore predominante è il grigio chiaro, sulla quale si vede perfettamente il disegno tridimensionale delle montagne.La soletta è nera, con inserti rosa che non passano certo inosservati.I Majesty Superpatrol in salitaIl Majesty Superpatrol non è leggerissimo (1.580 gr), ma consente di effettuare gite con dislivelli importanti anche a sciatori non particolarmente allenati senza affaticare eccessivamente le gambe.Facile nelle inversioni, si manovra bene grazie ad un azzeccato bilanciamento.In particolare, segnalo con piacere un comportamento ottimo sulle nevi dure. Grazie alla rigidezza torsionale piuttosto importante e ad una sciancratura non estrema, si riescono a caricare perfettamente gli spigoli e a sfruttare molta lamina. Questo garantisce fiducia allo sciatore nonostante la spatola sia piuttosto arretrata.I Majesty Superpatrol in discesaUna peculiarità del Majesty è che adatta il suo comportamento in base alla richiesta dello sciatore.Con il Superpatrol si può tranquillamente sciare in relax , essendo facile e manovrabile grazie alla sua geometria. Ma, se il gioco dovesse farsi duro, la costruzione dello sci abbastanza rigida restituisce ottime risposte senza mai farlo risultare nervoso o ingestibile.Discesa su neve polverosaSulla polvere, il rocker in punta e le dimensioni generose aiutano molto il galleggiamento e l’entrata in curva, consentendo allo sciatore di pensare solamente a godersi la discesa.Se siete amanti delle alte velocità, non temete: la coda piatta contribuisce ad aumentare la stabilità del Superpatrol, anche se richiede una buona tecnica per uscire bene dalle curve, restando sullo sci fino all’ultimo.Discesa su neve duraPeso e rigidezza in queste condizioni danno una marcia in più: qui il Superpatrol si dimostra veramente per quello che è, uno sci performante e con carattere.A condizione di avere gamba e tecnica, la neve dura non sarà un problema. Con i Superpatrol non si avrà mai la sensazione di essere in balia degli eventi ma si riuscirà a trasmettere perfettamente le forze necessarie per aggredire il terreno.Discesa su neve primaverileQui probabilmente il Superpatrol ha qualche mm di troppo ma, caricandolo opportunamente, restituisce una elasticità sufficiente per consentire di sciare senza problemi con qualsiasi raggio di curva. Anche qui la coda piatta richiede una certa esperienza allo sciatore per gestire al meglio l'uscita dalle curve.Discesa su crostaLa spatola arretrata aiuta a rompere la neve favorendo l’ingresso della punta leggermente più stretta. In generale, la struttura dello sci agevola lo sciatore a vincere le asperità del terreno ma, ovviamente, su questo terreno sono richieste gambe e tecnica.Feeling generaleNon posso che confermare quanto dichiara Majesty: il Superpatrol 95 è un vero e proprio sci tuttofare. Con un peso ragionevole, lo sci ha una costruzione bilanciata che garantisce prestazioni elevate in qualsiasi situazione.Uno sci che non ha particolari punti deboli, ma che adatta il suo comportamento in base alla richiesta dello sciatore: preciso e stabile in condizioni difficili, divertente e facilmente manovrabile su polvere.E’ sicuramente il compagno ideale per gite lunghe in cui si affrontano nevi molto diverse.L’unica fase che richiede un poco di attenzione è l’uscita dalla curva in cui, come detto, occorre tenere il peso sullo sci esterno proprio fino al termine della curva, guidandolo fino alla fine.Sfortunatamente non sono riuscito a provarlo in pista ma, dato il suo comportamento sul ripido e su neve dura, non ho alcun motivo per dubitare delle sue prestazioni.Misura dei Majesty SuperpatrolSono alto 178 cm per 65 kg ed ho testato lo sci nella versione da 177 cm.&nbsp;Nonostante le indicazioni della guida del costruttore suggeriscano uno sci da 185cm per il mio livello, mi sono trovato molto bene con il 177cm e non ho sentito la necessità di avere uno sci più lungo.&nbsp;Molto probabilmente se fossi alto 2 o 3 cm in più e pesassi intorno ai 75kg, lo sci in versione 185cm mi regalerebbe maggiori soddisfazioni.Consigliati perll Superpatrol è stato progettato per gite impegnative, ingaggiose, per sciatori che anche se non vantano una tecnica impeccabile sono capaci di controllare lo sci e far fare loro ciò che si vuole.Il grande merito dei progettisti di Majesty non è solo nell’aver progettato uno sci  performante per sciatori forti in grado di portarlo al limite. La cosa che mi sembra più interessante è la capacità del Superpatrol di adattarsi a chi scia bene ma non benissimo, perché è uno sci che anche se usato in modalità relax gira bene e non ha bisogno di troppa tecnica e forza per ottenere performance. Pertanto, lo ritengo molto valido per sciatori intermedi e in crescita, che cercano uno sci per continuare a migliorarsi.Non mi sento di consigliarlo a sciatori alle prime armi, i quali non necessitano di grandi prestazioni e che possono trovare sul mercato sci più facili con cui divertirsi.[prezzo-link link=""https://mountainreview.it/vai/majesty-superpatrol-95/""]"
28905,"Garmont Vetta Synth Gtx","PremessaI Garmont Vetta Synth Gtx sono scarponi da trekking con tomaia in materiale sintetico, progettati per vie ferrate ed escursioni su terreni misti e su roccia.E' la versione più leggera ed estiva dei Vetta Tech, pensata quindi per chi preferisce il sintetico alla pelle e per un utilizzo con climi caldi e a quote più basse.Alcune caratteristiche tipiche di una scarpa da avvicinamento li rendono particolarmente adatti a itinerari tecnici di grado EE e EEA, dove oltre ai piedi ci si trova ad utilizzare anche le mani. Il taglio mid invece è pensato per proteggere meglio la caviglia e dare più stabilità.Caratteristiche tecniche dei Garmont Vetta Synth GtxTomaia: in rete di poliestereFodera: Gore-Tex Extended ComfortIntersuola: EVA a doppia densitàSuola: Garmont Gtf DiamantePeso: 600 gr. (mezzo paio taglia 39.5 EUR 6 UK)Tecnologia Heel Lock: sistema di bloccaggio del tallone Tecnologia AddRamponabilità: limitata, solo con i ramponi universaliAllacciatura: estesa fino in punta con ganci rinforzatiPlantari: Ortholite UltraRinforzi in poliuretanoPaese produttore: Vietnam[link-produttore link=""https://mountainreview.it/vai/garmont-vetta-synth/""]Modalità di testHo testato le Garmont Vetta Synth GTX in lunghe escursioni in montagna, con uno sviluppo superiore ai 16 km su terreni rocciosi, raggiungendo una quota di 2.200 metri e dislivelli superiori ai 1.000 metri.Le ho testate anche su una via ferrata dove erano presenti diversi tratti decisamente tecnici.https://youtube.com/shorts/ufdfcjcD4A0?feature=shareIl test in sintesiDurante una giornata dedicata all'arrampicata in parete, ho apprezzato la leggerezza delle scarpe, utile per avvicinamenti su terreni ripidi e ghiaiosi.Infine, le scarpe sono state testate durante un'escursione costiera nelle Cinque Terre, con sentieri scoscesi e sotto la pioggia.Le condizioni variavano dal caldo forte delle giornate estive ai momenti più freschi delle prime ore del mattino, mettendo alla prova le capacità di traspirazione e protezione delle scarpe.La prova sul campo dei Garmont Vetta Synth GtxCome si presentanoLe Garmont Vetta Synth Gtx danno la sensazione di scarpe con un buon equilibrio tra leggerezza e robustezza .La tomaia in poliestere ad alta tenacità, rinforzata con poliuretano, offre una sensazione di resistenza senza risultare troppo rigida.Il primo indizio di una scarpa vocata ai terreni difficili è il generoso fascione di gomma, che avvolge tutta la parte anteriore e buona parte laterale. Lo stesso si può dire per la conchiglia posteriore, che protegge bene la zona del tallone.Comfort e indossoIndossare le Garmont Vetta Synth Gtx è semplice, grazie alle doppie linguette che facilitano l'ingresso del piede. L’allacciatura estesa fino in punta, che ricorda quelle delle scarpette da arrampicata, è un altro dettaglio che dimostra l'anima tecnica della calzatura. E' precisa e si adatta bene alla forma del piede. I ganci e i passanti rinforzati consentono inoltre di regolare distintamente la parte inferiore e superiore della calzatura.Una volta indossate, le scarpe offrono una bella sensazione di comfort immediato, avvolgendo in modo uniforme il piede e senza creare punti di compressione. Questo comfort l'ho ritrovato anche nelle lunghe camminate, dove la scarpa rimane confortevole e con un buon equilibrio tra supporto e flessibilità.Comportamento in camminata dei Garmont Vetta Synth GtxDurante le escursioni, la Vetta Synth Gtx offre una stabilità eccellente. La suola semi-rigida facilita una camminata fluida su terreni misti, garantendo comfort anche dopo ore di utilizzo.In questo viene fuori bene l'anima più escursionistica della calzatura che, anche grazie alla tomaia leggera, non affatica il piede anche dopo molti chilometri.Sicuramente il merito va al design anatomico Garmont (denominato ADD), che incoraggia il piede a utilizzare la sua naturale capacità di trovare stabilità, assorbire gli impatti e conferire una spinta efficace.Comportamento su rocciaMa veniamo ai terreni più impegnativi, in particolare la roccia. Su terreni rocciosi, la scarpa ha dimostrato buone prestazioni. Garmont ha scelto di rinunciare a Vibram e altri produttori, proponendo una suola proprietaria: la Gtf Diamante. Devo dire che ho riscontrato un’ottima aderenza sull'asciutto  e una sensazione di sicurezza anche su terreno bagnato.La suola delle Garmont Vetta Synth Gtx.La tassellatura è un misto tra una parte centrale disegnata per privilegiare la fluidità di camminata e una parte anteriore con una evidente climbing zone. Una suola dalla mescola piuttosto morbida, che si è rivelata efficace su vie ferrate e terreni tecnici, dove precisione e trazione sono essenziali.Il rovescio della medaglia è rappresentato da un consumo della suola  più marcato quando questa viene usata su terreni molto abrasivi, come ghiaioni e rocce.Impermeabilità, traspirabilità e protezioneL’impermeabilità offerta dalla membrana Gore-Tex Extended Comfort è adeguata per un utilizzo nella bella stagione, ma non eccelle in condizioni di pioggia intensa o immersioni prolungate nell'acqua, lasciando filtrare umidità. La tomaia in tessuto sicuramente ha una idrorepellenza minore rispetto alla pelle e il taglio mid rende più facile l'ingresso dell'acqua da sopra la caviglia.Tuttavia, il Garmont Vetta Synth Gtx si asciuga rapidamente grazie ai materiali leggeri e traspiranti. Infatti, proprio la traspirabilità è un punto di forza di queste scarpe: anche in piena estate e a quote medie non ho mai avuto la sensazione di piedi troppo caldi e sudati.Per quanto riguarda la protezione dagli urti, la scarpa offre efficace prestazioni. I rinforzi su punta lati e tallone fanno il loro lavoro senza irrigidire e appesantire troppo la calzatura..Calzata dei Garmont Vetta Synth GtxHo testato le Garmont Vetta Synth Gtx nella taglia 39.5, mezza misura in più rispetto alla mia taglia abituale. Questa scelta si è rivelata azzeccata, specialmente nelle lunghe discese: non ho mai avuto problemi con le dita che sbattevano contro la punta.Questo è un merito anche dell'allacciatura che consente di separare la parte superiore da quella inferiore, e quindi di regolare al meglio la tenuta del piede dentro la scarpa. Consiglio quindi di prendere mezza misura in più per non aver problemi di comfort, soprattutto se si indossano calze da trekking di un certo spessore.Consigliato perRitengo che i Garmont Vetta Synth Gtx siano adatti all'escursionista evoluto che affronta vie ferrate e itinerari su sentieri tecnici e prevalentemente rocciosi.Il taglio mid che protegge la caviglia, è particolarmente indicato per chi affronta lunghe escursioni dove si arrampica un po' ma si cammina anche tanto, macinando dislivello e chilometri. Qui i Garmont Vetta Synth aiutano a dare quella protezione e quella stabilità che una scarpa da avvicinamento bassa faticherebbe ad offrire. Il tutto senza sacrificare troppo la leggerezza e il comfort.Li trovo quindi particolarmente interessanti per chi viene dall'escursionismo classico e sta iniziando a fare sentieri attrezzati o lunghe ferrate in ambiente, con avvicinamenti anche di diverse ore. Consigliabili  in condizioni asciutte e calde, dove la traspirabilità della membrana Extended Comfort di Gore-tex ha ottime prestazioni. Meno per climi freddi e terreni umidi o con frequenti attraversamenti di torrenti, dove sarebbe preferibile una scarpa con una migliore protezione dall'acqua.[prezzo-link link=""https://mountainreview.it/vai/garmont-vetta-synth/""]"
29126,"La Sportiva Prodigio","La Prodigio è l’ultima arrivata in casa La Sportiva, specificamente ideata per il trail running sulle ultra distanze (la casa dice: “per correre 100 Km o anche più”). È una scarpa leggera, versatile che introduce diversi elementi tecnici innovativi.Costruita attorno alla nuova intersuola XFlow, la La Sportiva Prodigio introduce nuovi elementi tecnologici molto interessanti in un modello che vuole rappresentare una svolta nell’ampia produzione di scarpe della casa di Val di Fiemme. Nuova anche la costruzione della parte anteriore denominata “Wrapping System”, mentre per il battistrada troviamo una soluzione in mescola Frixion Red che garantisce sia grip che durata.Da subito si notano i materiali di alta qualità, cura dei dettagli e design sportivo, soprattutto nella variante del classico abbinamento di colore giallo, nero e rosso oggetto di questo test.Caratteristiche tecniche delle La Sportiva ProdigioPeso: 270g (Taglia 42,5)Suola: doppia mescola FriXion® Red con geometria Progressive RockerIter Suola: Schiuma XFlow™Sottopiede: Ortholite® Hybrid Mountain Running® da 4 mm.Fodera: mesh antiabrasione in materiale riciclato.Tomaia: Light mesh+ con costruzione Wrapping System[link-produttore link=""https://mountainreview.it/vai/la-sportiva-prodigio/""]Modalità di testHo utilizzato le La Sportiva Prodigio per la prima volta in una decina di km su sterrato, così da raccogliere le prime impressioni, quindi ho deciso di utilizzarla direttamente per i 340 km del Tor Des Geants 2024. Le condizioni sono state quindi le più varie:lunghi trasferimenti su asfalto/strade sterratepascoli alpini su terreno morbidopassaggi tecnici e salite/discese verso passi alpini con pietraietratti rocciosi in parte tecnicinevai e tratti ghiacciati con obbligo di utilizzo di ramponciniE' stato un test decisamente impegnativo, ma molto veritiero per un modello che si propone per le lunghe distanze.Le Prodigio prima e dopo il Tor Des GeantsLa prova sul campo delle La Sportiva ProdigioPrimo impattoAppena indossata la scarpa le sensazioni sono state decisamente ottime; uso da sempre calzature del marchio e già dal primo momento mi sono innamorato del feeling che trasmette. Protezione e sensazione di avvolgimento del piede, ottimo ritorno di energia durante il movimento ma anche ammortizzazione e grande sensazione di controllo.&nbsp;Ne sono rimasto così impressionato che ho deciso di utilizzarla direttamente in gara.Unico dubbio era relativo alla zona anteriore, dove la Prodigio fascia molto il piede grazie alla costruzione ""Wrapping System"". Osservando bene la tomaia nella parte dell'avampiede, si notano infatti le due fascette nere di rinforzo che si uniscono in corrispondenza del primo passante dell'allacciatura.Una soluzione che offre grande stabilità ma che temevo potesse risultare costrittiva dopo molti giorni di corsa, con i piedi che inevitabilmente si gonfiano. Diciamo che mi sono preso un piccolo rischio.Sensazioni durante la corsaLe Prodigio si sono comportate molto bene durante il Tor Des Geants. Si tratta sicuramente di una scarpa ideale per essere indossata per molte ore (e giorni) senza nessun fastidio: sempre confortevole, risulta protettiva senza costringere troppo il piede. Associata ad un buon paio di calze mi ha permesso di non soffrire di vesciche e di problemi alla pianta durante tutti i 340 km della gara.La calzata è avvolgente e l'appoggio è sempre stabile, un risultato che sicuramente è dovuto alla costruzione della linguetta e al già citato ""Wrapping System"". Il piede non scivola neppure nei movimenti più estremi, così da evitare problemi alle dita e alle unghie anche nelle discese più ripide. In definitiva: quello che ho sempre cercato in una scarpa tecnica.E' svanito anche il dubbio che la precisione di calzata potesse diventare un problema nel caso di gonfiore dei piedi dopo molti chilometri. Regolando bene l'allacciatura, la La Sportiva Prodigio si è adattata bene garantendo supporto quando necessario e comodità nel momenti più rilassati.Sinceramente non saprei cosa chiedere di meglio da una scarpa da trail running per le lunghe distanze: comfort ideale a 360°.Allacciatura delle La Sportiva ProdigioL’allacciatura avviene tramite sei passanti integrati nella tomaia. L’ho trovata davvero precisa in quanto permette di regolare a dovere la pressione della linguetta e della tomaia sul piede. Questo sia per fornire stabilità e precisione quando necessaria, sia per dare maggior respiro ai piedi su terreni meno impegnativi dove si possono far “correre le gambe”.La linguetta è leggermente imbottita, integrata nella tomaia e rimane sempre perfettamente in posizione, non mi è mai successo che scorresse di lato come a volte mi accade con altri modelli.I lacci “piatti” bicolore svolgono bene il loro lavoro: se ben allacciati non tendono a slegarsi, anche se il doppio nodo è sempre utile.Protezione e traspirabilitàLa rapidità di asciugatura è davvero ottima: in caso di pioggia la Prodigio non tende ad inzupparsi troppo ed è in grado di asciugare davvero velocemente. Con il caldo traspira e non surriscalda il piede.Inoltre, e sembra strano per una scarpa così traspirante, in caso di temperature fredde protegge molto bene, senza far soffrire particolarmente il freddo. Una capacità di termoregolazione davvero eccellente.Le Prodigio con i ramponicini durante il Tor Des GeantsSuola e gripLa suola della Prodigio è realizzata con la mescola proprietaria Frixion e si compone di due parti di colore differente. La parte anteriore è ottimizzata per fornire una combinazione ottimale di grip, assorbimento degli urti e resistenza. La parte posteriore è invece più orientata alla durata così da limitare il consumo, specie se utilizzata a lungo nei trasferimenti su asfalto.La suola Frixion delle ProdigioDevo dire che l’obiettivo è stato centrato: i tacchetti hanno risposto ottimamente alle ingiurie dell’utilizzo pur mantenendo un ottimo grip su bagnato o su terreni scivolosi. L'intersuolaL’intersuola in schiuma Xflow è uno dei punti di eccellenza della scarpa. Il lavoro di ricerca è stato premiato da un risultato che combina un'ottimale assorbimento degli urti con una buona restituzione di energia.In particolare, ciò che mi ha stupito è la sensazione di protezione e isolamento dal terreno. Nelle lunghe sessioni questo significa comodità ed economia di trazione, che dopo molti chilometri si traduce in maggiore performance.L'intersuola delle ProdigioDurabilitàPer quanto riguarda la durata, le prestazioni sono buone, anche se la Prodigio non arriva alle performance di modelli meno tecnici e più robusti, come ad esempio l'Ultra Raptor. Dopo quasi 400 km la suola è in buone condizioni complessive, anche se la parte anteriore mostra qualche segno di cedimento in più.la suola dopo quasi 400 kmusura dell'intersuola anterioreQualche segno di usura arriva dalla zona anteriore dell'intersuola. Anche qui nulla di eccessivo, però è la dimostrazione che la leggerezza da qualche parte si paga.CalzataLa vestibilità delle La Sportiva Prodigio è precisa per chi ha una pianta media o stretta, per chi invece ha una pianta un po’ più larga consiglio mezzo numero in più, altrimenti potrebbe trovare il piede un po’ troppo compresso.Come già detto, l’inevitabile rigonfiamento dei piedi dopo molti chilometri non ha comportato problemi, è stato sufficiente regolare bene l'allacciatura.Consigliata perLeggere ma ammortizzate, protettive ma reattive, avvolgenti ma confortevoli. Nonostante siano state pensate per le lunghe distanze, trovo che le La Sportiva Prodigio siano davvero calzature “tuttofare”: la consiglierei davvero a tutti in quasi ogni condizione. Testata sui terreni più disparati si sono sempre dimostrate all’altezza della situazione, senza dover desiderare altro.Certo, per le gare più corte e per chi vuole limare il cronometro, le Prodigio si difendono bene ma esistono soluzioni migliori, più specializzate per questi obiettivi. Inoltre, tutte le performance di questa scarpa hanno un rovescio della medaglia nella durabilità: non aspettatevi una calzatura (e una suola) che durino 1.000 km.Fatte queste precisazioni, si tratta di una scarpa davvero ottima, pronta per passare dalla scatola al terreno di gara in men che non si dica![prezzo-link link=""https://mountainreview.it/vai/la-sportiva-prodigio/""]"
29192,"Silva Free 1200 S","La Silva Free è una lampada frontale senza fili modulabile per un'ampia gamma di attività outdoor e vincitrice dell'Ispo Award 2023. È modulabile nel senso che il supporto (fascia e attacchi) sono base e si può decidere che faretto e che batteria montare. La frontale testata è la sua versione S da 1200 lumen, con una batteria da 24.1 Wh. Questo modello è un ottimo compromesso tra peso e potenza, adatto ad attività trasversali come lo sci di fondo, lo scialpinismo, l'alpinismo. L'azienda la consiglia anche per il trail running ma essendo stata riscontrata un po' di instabilità durante il test la riteniamo più indicata ad attività a basso impatto in termini di movimento.Caratteristiche tecniche della Silva Free 1200 SIntensità della luce: 1200 lumenPeso: 263 g (inclusa la batteria)Senza filiAccessori inclusi: fascia frontale, cavo usb-c per ricaricaTre livelli di luminositàMax mode: 1200 lm / 1.5-3 h durata batteria/ 150 m (492 ft) distanza luceMed mod: 500 lm  / 4-8 h durata batteria / 100 m (328 ft) distanza luceMin mode: 80 lm / 25 h durata batteria / 45m (148 ft) distanza luceIdrorepellente: sia il faro che la batteria si adeguano all'IPX5 standardTempo di ricarica: 4.5 h[link-produttore link=""https://mountainreview.it/vai/silva-free-1200-s/""]Modalità di testHo testato la frontale Silva Free 1200 S da aprile a novembre 2024, in molteplici attività, in diversi terreni e situazioni. L'ho usata durante avventure di scialpinismo di più giorni, durante le quali l'ho utilizzata nella fase di pellata in salita, anche in situazioni tecniche, e durante le attività serali da bivacco. L' ho usata, non indossata e dentro un sacchetto apposito (di un altro brand), per illuminare il bivacco. Ho usato la frontale anche durante camminate e avventure di trail running.Illuminando il bivacco con la frontale SilvaLa prova sul campo della Silva Free 1200 SPrime impressioniLa frontale Silva Free 1200 S viene venduta con la fascia frontale, la batteria e il cavo di ricarica. È interessante il sistema modulabile dalla cui base (la fascia con gli appositi attacchi) si possa scegliere il tipo di faretto e di batteria.Il faretto smontato dalla fasciaL'operazione di attacco e stacco delle componenti è immediato e molto facile. Tra le prime impressioni ho notato come la frontale in sé abbia un peso contenuto ma con la batteria si aggiunga del peso che non è eccessivo, ma che a livello di bilanciamento in testa si fa sentire. A mio parere sarebbe comoda una prolunga per tenere la batteria nello zaino.https://www.youtube.com/watch?v=y8mTshWL3lURicarica e durata della batteriaLa batteria, una volta staccata dalla fascia (o anche lasciandola attaccata), si ricarica tramite cavo usb-c. La carica piena dura 4,5 h. Sono presenti degli indicatori luminosi che fanno capire il livello sia in fase di utilizzo che durante la ricarica.Una volta carica i cinque indicatori saranno tutti verdi.Durante il test non mi è mai capitato di scaricare la frontale anche in più giorni di utilizzo. Tuttavia, se dovesse servire, basta portarsi dietro un power bank ed il gioco è fatto.Comfort e regolazioniLa fascia è dotata di elastico in silicone per tenerla ferma e un supporto posteriore per la batteria dove sono presenti le fasce di regolazione (uno per lato). Nella fascia è integrato il cavo di cui non si avverte la presenza. Per la mia testa piccola ho dovuto stringere tanto la fascia ed ci ho messo un po' di tempo per trovare la regolazione giusta. Camminando o muovendosi ""normalmente"" la frontale resta ben ferma sulla testa, mentre ho riscontrato che correndo la frontale pecca di stabilità per l'assenza di una fascia superiore. Per questo motivo non la consiglierei per attività ad alto impatto aerobico o con molti sobbalzi.Dettaglio della fascia in siliconeFunzionamento della Silva Free 1200 SLa frontale si accende, si spegne e si regola su tre livelli di potenza tramite il tasto al lato del faretto.Il sistema è di immediato utilizzo, anche se si indossano i guanti. La luce si può inclinare a piacimento spostando il faretto in alto e in basso.La lampada è dotata di due luci: una a lunga e una corta portata. Questa funzionalità diminuisce la necessità di regolazioni sia di intensità che di posizione del faretto.La Silva Free 1200 S è dotata di Airflow Technology, un sistema di ventilazione combinato da un sistema di raffreddamento in allumnio protetto da un involucro di plastica. In movimento o all'aria aperta la lampada si raffredda bene mentre ho notato che utilizzata come punto luce - rimanendo quindi ferma - la lampada tende a surriscaldarsi.Silva ha studiato come questa lampada sia applicabile sia sulla bici che sul caschetto; gli accessori per il montaggio sono acquistabili separatamente.Prestazioni1200 lumen non sono pochi, e si fanno sentire (anzi,vedere) tutti. Quando si utilizza la Silva Free 1200 a massima potenza la luminosità e il cono di luce creano un'illuminazione adatta alle attività più complesse e che richiedono un'ottima visuale come, ad esempio, la discesa con gli sci (o in bici). In questa situazione la Silva da veramente il suo meglio. Ovviamente si riduce la durata della batteria ma se non dobbiamo passare tutta la notte fuori possiamo permetterci di sfruttare al massimo questa frontale.Se si usano i livelli di potenza inferiore la batteria aumenta di durata e il cono di luce diminuisce di distanza. Usando la frontale al livello 1 si può, ad esempio, camminare tutta una notte e avere l'illuminazione più che adeguata per farlo.https://www.youtube.com/watch?v=6BcXD3maQuUlivellli di luminosità della Silva Free 1200 SConsigliata perLa Silva Free 1200 S è una lampada frontale dall'ottimo rapporto luminosità/peso, molto versatile e adatta alle più diverse e impegnative avventure notturne. La immagino perfetta per gli allenamenti pomeridiani/serali d'inverno di sci di fondo e uscite di sci alpinismo così come è ottima da utilizzare in avventure di due-tre giorni in bivacco. Non la trovo particolarmente adatta al trail running e la sconsiglierei in gara visto il peso e la stabilità non eccelsa in movimento.[prezzo-link link=""https://mountainreview.it/vai/silva-free-1200-s/""]"
29241,"Sea to Summit Women's Spark 7°","Il sacco a pelo in piuma d’oca Sea to Summit Women’s Spark, è progettato per le donne che durante i loro trekking o cammini vogliono dormire calde e comode ma mantenendo peso e ingombro ridotto. La temperatura limite dichiarata per la donna è 7°C (protocollo di prova ISO 23537). Sacco a pelo destinato ad escursionisti con zaino ultraleggero, ideale per trekking a quote basse / medie in estate ed autunno.&nbsp;Caratteristiche tecniche del Sea to Summit Women's Spark 7°Peso: 382 gr sacco a pelo - 58 gr sacca di compressioneDimensioni: Custodia 3 lt – Compressa 2,9 lt (H 21 x L 13 x L 10 cm)Misure sacco a pelo Regular: H 181 cm con max altezza utilizzatore 170 cm - Spalle 142 cm - Fianchi 132 cm - Piedi 92 cmTemperatura:&nbsp; 7°C &nbsp;la temperatura più bassa alla quale una donna dovrebbe stare al caldo - Protocollo di prova ISO 23537Tessuto esterno: Guscio 10D con DWR non PFAS su cappuccio e poggiapiediTessuto interno: Nylon 10D ultraleggeroImbottitura: 200 gr piuma d'oca con fill power 850+ certificata RDS, sottoposta a un trattamento Ultra-Dry Down senza PFASCerniere YKK anti inceppamento[link-produttore link=""https://mountainreview.it/vai/sea-to-summit-womens-spark-7/""]La piuma d’oca è di provenienza certificata RDS, tracciata dalla fonte al prodotto finale e garantisce il benessere degli animali. Specifico per le donne significa che le spalle sono più strette e più largo sui fianchi per consentire alla donna di assumere una posizione naturale, dormendo su un fianco. Inoltre l'isolamento è studiato in base ai punti dove le donne hanno più bisogno di calore (zona centrale e zona piedi).Modalità di testHo testato il sacco a pelo durante i miei trekking autunnali a temperature fra i 12°C ed i 6°C in 5 notti diverse e 4 notti intorno ai 17°C. Le escursioni si sono svolte a quote fra i 500 e 1800 mt, durante le quali ho dormito in tenda, tarp o in bivacco. Le notti sono state principalmente serene con umidità al 70%, tranne due notti con temporale e umidità del 100% con leggera brezza. Ho sempre abbinato il sacco a pelo con materasso in schiuma R 2,1 ed indumenti caldi.La prova sul campo del Sea to Summit Women's Spark 7°Isolamento termicoIl sacco a pelo è imbottito con 200 gr di piuma d’oca Fill power 850+, ciò significa che 30 grammi di piuma si riespandono oltre 850 pollici cubi dopo essere stata compressa. In questo modo sono necessari meno grammi di piuma per raggiungere la stessa temperatura nominale; il prodotto resta quindi leggerissimo e poco ingombrante.&nbsp;Nelle notti a temperature intorno a 8 / 12° C, ho percepito calore a torace e gambe. L’aria tende a scaldarsi molto velocemente non appena si entra nel sacco ed il tubo antivento isola bene la cerniera.&nbsp;A temperature fra 5 /e 8° C ho sofferto freddo ai piedi nonostante indossassi calzini morbidi e caldi e nonostante questa zona del sacco sia studiata per la bassa circolazione periferica tipica delle donne. In questi casi, visto il freddo ai piedi, percepivo un po’ di disagio in tutto il corpo non riuscendo ad avere un sonno troppo regolare.Il cappuccio ha un’imbottitura aggiuntiva nella versione da donna, tiene molto caldo e il laccio consente di chiudere bene l’apertura lasciando fuori solo bocca e naso. Non essendo destinato a temperature basse è assente il collare imbottito, di conseguenza filtra un po' di aria fredda. Personalmente tendo a muovermi molto passando da supina al fianco anche 3 o 4 volte a notte; in questi casi il movimento portava aria fredda nella zona del torace ma senza comportare un eccessivo fastidio o abbassamento termico generale.Dettaglio del cappuccioDurante le notti fuori non ne ho avuto necessità, ma indossando un piumino all’interno del sacco si aumenta il comfort a temperature più basse. L'importante è lasciare dello spazio nel sacco perchè l'isolamento della piuma funziona fintanto che ci sia uno spazio d'aria da scaldare con il proprio calore corporeo.Sopra i 12°C ho dormito serenamente senza percepire freddo da nessuna parte e in caso di caldo eccessivo&nbsp; è stato sufficiente aprire un po’ la cerniera per termoregolarmi.Comfort e funzionalitàQuando si apre il sacco, la piuma d’oca Fill power 850+ si espande notevolmente mostrando un sacco gonfio e comodo in cui entrare. Ricordatevi di aprirlo almeno 20 min prima di entrarci in modo da dare alle piume il tempo di recuperare il loro volume. Il sacco è morbido e confortevole al tatto; l’aria al suo interno scalda velocemente.La piuma è trattata con Ultra-dry down senza PFAS che assorbe meno umidità ed asciuga velocemente. Il guscio DWR non PFAS aiuta ad impedire che la piuma diventi umida a contatto con superfici umide (ad esempio il telo della tenda). Ho avuto modo di testare questa caratteristica in una notte di fortissima umidità con temporale, dove il trattamento si è comportato coerentemente a quanto dichiarato dall'azienda. Tuttavia, per una valutazione più accurata, il sacco a pelo andrebbe testato per più giorni di pioggia consecutiva.Cerniere e quilt del Sea to Summit Spark 7°La cerniera YKK n.5 è davvero ottima: non si incastra mai durante la chiusura,raramente in apertura del sacco, ma niente che non si possa risolvere in un attimo.La cerniera termina a metà corpo, il che rende un po’ scomodo entrare ed uscire dal sacco. Ma questa caratteristica, insieme al tubo antivento, aiuta a non disperdere calore. Inoltre anche nelle notti più calde l’apertura a metà corpo era sufficiente per termoregolarsi e non sudare.Una cosa che ho trovato davvero utile è il bottone per il sistema quilt lock che consente di unire il sacco ad un quilt per affrontare temperature inferiori. Non ho avuto modo di testarlo ma visto che non inficia in nessun modo la funzionalità del sacco lo trovo potenzialmente utile. Inoltre con un po’ di fantasia il bottone può tornare utile per tenere il sacco chiuso sulle spalle e lavorare con la mano destra aprendo la cerniera. Sono così riuscita a mantenere spalle e torace caldi mentre effettuavo le prime operazioni della mattina, abituandomi gradualmente alla temperatura esterna.Confezione e pesoIl punto di forza del Sea to Summit Spark 7 è sicuramente il suo peso ridotto e un ingombro davvero minimo da chiuso. È un prodotto molto versatile, perfetto per chi predilige attrezzatura ultraleggera per trekking con temperature tra i 7° ed i 20°.https://youtube.com/shorts/tQH295UbolcChiusura del sacco a pelo La sacca di compressione ha un volume di solo 3 lt ma il sacco a pelo si riesce a riporre piuttosto facilmente, comprimendo ulteriormente a 2,9 lt con le cinghie. La dimensione del sacco pronto ad essere messo nello zaino è di 21 x 13 x 10 cm.Dimensione saccoSacco compressoIl peso del sacco a pelo dentro al sacco di compressione è di 440 gr.Invece, ho trovato troppo piccola la sacca di stoccaggio in cui riporlo quando non si utilizza (36 x 18 x 16 cm). È fondamentale conservare il sacco a pelo in piuma d’oca in una sacca spaziosa in modo che le piume non siano eccessivamente compresse. Altrimenti, col passare del tempo, le piume potrebbero veder ridotta la capacità di gonfiarsi e quindi di trattenere il calore al meglio. Personalmente, ho ovviato con un grosso sacco di plastica.Tracciatabilità e responsabilità animaleIl 100% delle piume usate nel sacco è certificato secondo il Responsible Down Standard (RDS). L'RDS certifica il piumino in base ai requisiti di benessere degli animali e lo traccia dalla fonte al prodotto finale.Il loft e la qualità / composizione del piumino sono testati in modo indipendente dall'International Down and Feather Laboratory (IDFL): una copia della certificazione è fornita con ogni sacco a pelo Sea to Summit.I tessuti e l’isolamento dei sacchi a pelo sono realizzati senza composti PFAS (Sostanze Perfluoro Alchiliche).VestibilitàLa lunghezza del sacco a pelo Regular è indicata per utilizzatori alti al massimo 170 cm. Tuttavia, per me che sono alta 169 cm, è risultato corto tanto che i piedi toccavano in fondo al sacco. Questo non inficia sulla comodità, ma piuttosto sulla dispersione del calore con conseguente freddo ai piedi dal momento che non c'è sufficiente aria da scaldare.Questo è probabilmente il motivo del freddo ai piedi che ho sofferto alle temperature più basse. Quindi, consiglio a chi è alto sopra i 165 cm di acquistare la taglia Long indicata per utilizzatori alti massimo 185 cm. &nbsp;Detto questo, il taglio specifico per la donna è ben pensato e davvero funzionale: dormire su un fianco è piacevole e nonostante il profilo a mummia, i fianchi e le gambe sono comode e larghe quanto basta. Ho percepito forse troppo spazio nella zona del torace ma questo non ha compromesso la funzionalità del sacco.Consigliato perConsiglio il sacco Sea to Summit Women's Spark 7° a donne che vogliono muoversi con zaino ultra leggero e poco ingombrante durante le loro avventure in montagna a quote basse / medie e temperature fra i 20° C e i 7° C.Ideale in tenda, tarp e strutture a bivacco. Ottimo per notti serene e con il tempo stabile. Comunque, grazie ai trattamenti DWR e Ultra dry-down, si comporta bene anche in situazioni di umidità, quando la piuma naturale tende solitamente a mostrare i suoi limiti.[prezzo-link link=""https://mountainreview.it/vai/sea-to-summit-womens-spark-7/""]"
29273,"Gregory Women's Targhee 30","Il Gregory Women's Targhee 30 è uno zaino da scialpinismo disegnato per il pubblico femminile. Di questo zaino Gregory loda la sua funzionalità intuitiva e l'ottimo compromesso tra durabilità e peso.Per chi non la conoscesse Gregory è una marca statunitense che ha base in Utah, a pochi chilometri da Salt Lake City, che progetta e costruisce zaini per diverse attività che spaziano dal trekking allo sci. Il loro motto è che gli zaini devono essere indossati e non trasportati, da qui la necessità di essere confortevoli e disegnati su misura del proprio corpo.Caratteristiche tecniche del Gregory Women's Targhee 30Dimensione (Altezza x Larghezza x Profondità): 55 A x 34 L x 29 P cmMateriale:Corpo: 210D Alta densità&nbsp; 40% Nylon Riciclato con PFC-Free DWR &amp; 1000D Cordura® NylonFondo: 630D Alta densità Nylon / 135D Poliestere Alta densità&nbsp;Spallacci / Cintura / Cuscinetto Lombare: Multi-Density EVA gommapiumaStruttura di supporto: 3 mm lega di acciaio &amp; lega 3 mm anti-spancionamento &amp; HDPEFodera: 40% 135d Poliestere riciclato con C0 DWR: progettato senza PFASPeso: 1.29 kgVolume: 30 LTaglie disponibili: XS/SM e SM/MDPaese produttore: Filippine[link-produttore link=""https://mountainreview.it/vai/gregory-womens-targhee-30/""]Modalità di testHo testato lo zaino Gregory Women's Targhee 30 tra inverno e primavera 2023-2024 in uscite di scialpinismo da 1.000 a 2.000 m di dislivello sia in condizioni di bel tempo che di maltempo. Ho utilizzato lo zaino sia per gite semplici di backcountry che in gite più tecniche, con piccozza e ramponi e sci sullo zaino in tratti alpinistici.La prova sul campo del Gregory Women's Targhee 30MaterialiLo zaino Gregory Women's Targhee 30 presenta differenti tessuti sulla parte frontale, laterale e sul fondo. Il materiale principale è Nylon mentre lateralmente dove si posizionano gli sci è realizzato in Cordura. Lo schienale e gli spallacci sono realizzati in Multi-Density EVA.Osservando i materiali utilizzati, si capisce che l’obiettivo principale dello zaino Gregory Women's Targhee 30 non è quello di essere ultra leggero ma di essere resistente e durevole.Lo zaino è anche molto idrorepellente: durante questa primavera con nevi calde e bagnate, è rimasto sempre asciutto nonostante lo appoggiassi per terra spesso.SostenibilitàLa produzione dello zaino Gregory Targhee 30 è realizzata con un occhio di riguardo alla sostenibilità. Tutti i materiali utilizzati per la sua creazione sono riciclati portando ad una riduzione del 34% del carbon footprint rispetto alla produzione di uno zaino in nylon convenzionale.Design e costruzioneIl Gregory Women's Targhee 30 è uno zaino compatto dotato di due tasche principali: una anteriore per posizionare il kit di soccorso in valanga ed una posteriore per riporre tutto il materiale rimanente. La presenza di due tasche separate mi sembra molto utile: in caso di emergenza, l’accessibilità al kit di soccorso in valanga è immediata.Superiormente lo zaino è dotato anche di una piccola tasca porta oggetti al cui interno vi è un vano che si chiude con una cerniera. Lo zaino presenta anche una struttura metallica che gli conferisce un po’ di supporto.&nbsp;Esternamente ho trovato che lo zaino sia un po’ complesso in quanto dotato di molte cinghie e chiusure porta-materiali, alcune a mio parere non essenziali. Le fettucce di regolazione poste al di sopra degli spallacci servono per tenere gli spallacci più aderenti al corpo dello zaino in modo da scaricare meglio il peso. Tuttavia, una volta regolati gli spallacci secondo le mie esigenze avanza del tessuto delle fettucce in eccesso.Notare il materiale in eccesso delle fettucce di regolazione sul pettoSulla parte anteriore dello zaino sono presenti altri porta-materiali ed una tasca verticale per il porta-casco. Esternamente sono presenti anche due chiusure orizzontali per fissare la tavola da snowboard, ma che ho utilizzato anche per fissare in maniera più stabile la piccozza. La chiusura superiore per la tavola da snowboard passa sotto una lingua di materiale che serve a tenere ferma la fettuccia di chiusura quando questa non viene utilizzata o quando si portano gli sci diagonalmente.Lo zaino Women's Targhee 30 è dotato di una grande maniglia, pratica per spostare lo zaino anche con i guanti.Le cerniere  sono tutte dotate di cordino plastificato di forma circolare che permette di aprirle senza fatica anche indossando i guanti.Cerniera plastificata Gregory TargheeTasche interneNonostante il design compatto dello zaino, le tre tasche principali sono molto capienti, in particolare quella posteriore. Per fare un esempio, in questa tasca sono riuscita a riporre un guscio in Gore-Tex, un piumino, ramponi, rampant, borraccia, maschera, un paio di guanti ed il kit di primo soccorso avanzando ancora spazio per riporre un midlayer o un cappello. Sulla schiena è presente anche uno scomparto dove poter inserire la sacca idrica, molto utile durante le uscite primaverili di scialpinismo.SpallacciGli spallacci dello zaino Gregory Women's Targhee 30 sono ben imbottiti: durante le gite lunghe o con molto portage non si percepisce alcun fastidio alle spalle perché il peso è ben distribuito. Inoltre, la cinghia di regolazione sul petto, di lunghezza aggiustabile, permette di avere uno zaino molto stabile sia in discesa che in salita.Sullo spallaccio di destra è posizionata la tasca con cerniera per la cannuccia della sacca idrica. Non l’ho testata in condizioni fredde-invernali, ma durante le uscite di scialpinismo primaverili ho trovato la tasca utile perché mi permetteva di avere la cannuccia e l’acqua sempre a portata di mano.Spallaccio con cerniera per la cannuccia della sacca idricaCintura lombareLa cintura lombare è ottimizzata per il fisico femminile e permette di fissare lo zaino al di sopra dei fianchi. È composta lateralmente da un fascione imbottito mentre la parte anteriore è realizzata da una cinghia regolabile. Nonostante il design della cintura sia un po' complesso - fibbia centrale e le due cinghie laterali di regolazione - una volta chiusa lo zaino aderisce bene alla schiena. Inoltre ho trovato utili sia la taschina sulla fascia imbottita di destra che l’anello porta-oggetti sulla fascia imbottita di sinistra.Cintura con anello porta-materialeTasca su cinturaSchienaleHo trovato lo schienale comodo e ben imbottito: non si percepiscono mai punte o spigoli dati dal materiale riposto nella tasca posteriore.Lo schienale, insieme agli spallacci, alla cinghia ventrale e alla chiusura sul petto, conferiscono allo zaino una buona stabilità: in discesa Il Gregory Targhee rimane sempre ben aderente alla schiena e segue bene i movimenti.Porta piccozzeI due porta piccozze sono di tipo moderno. Hanno un elastico superiore per il blocco del manico, una piastrina elastica che ferma la testa e una taschina centrale che tiene in posizione la becca. Tuttavia, questo sistema, mi sembra uno dei punti deboli dello zaino: le due piastrine elastiche sono legate tra loro e quindi se una delle due viene tirata di più l’altra scompare nella tasca da cui esce l’elastico. Con lo zaino un po' vuoto questo sistema rende la piccozza non del tutto stabile.Fissaggio della beccaSistema porta-piccozzaPorta cascoIl porta casco rimane nascosto se non utilizzato: sulla parte anteriore Del Gregory Targhee è presente una cerniera verticale dalla quale è possibile estrarre o riporre il telo porta casco. Questo si fissa con due ganci al corpo dello zaino.Porta sciDurante le mie uscite mi è capito di utilizzare i porta sci laterali che ho trovato molto robusti e che tengono gli sci ben fermi. Questi sono costituiti da due cinghie: quella inferiore è rinforzata, non si apre, ha lunghezza fissa e può essere regolata tramite una cinghia che può essere solo stretta. Quella superiore è formata da una cinghia regolabile che si può aprire.&nbsp;Nonostante lo zaino preveda anche il trasporto degli sci centralmente sul corpo dello zaino, non ho mai utilizzato questa modalità perché sarebbero andati ad interferire con il porta casco. Inoltre, per portarli in questo modo avrei dovuto utilizzare le cinghie porta snowboard che sono un po' troppo larghe per gli sci.Porta sci lateraleVestibilitàUno dei punti di forza di Gregory è l'ampia scelta di misure per i proprio zaini. Oltre alla possibilità di scegliere tra la versione maschile e quella femminile, lo zaino Targhee 30 è disponibile in due taglie a seconda della lunghezza del torso: XS/SM oppure SM/MD. Io sono alta 1.65 m e la mia schiena non è molto lunga quindi ho preso la taglia XS/SM. Consiglio di consultare la pagina sul sito del brand in cui viene spiegato in maniera esaustiva come scegliere uno zaino in base alle proprie esigenze.https://youtube.com/shorts/SnCQlYz_QhE?feature=shareLa recensione in sintesiConsigliato perLo zaino Gregory Women's Targhee 30 è uno zaino compatto e robusto, adatto per le sciatrici che vogliono fare uscite di scialpinismo in giornata. Lo zaino è molto personalizzabile in termini di regolazioni, ergonomico per il corpo femminile, confortevole sulla schiena e con una buona stabilità. Grazie alla sua capienza è perfetto per chi, in una giornata, di sci, non vuole rinunciare a portarsi dietro un capo di abbigliamento in più o un bel thermos. Oppure per chi, dovendo portarsi dietro attrezzatura alpinistica, non vuole trovarsi a giocare d'incastro per infilare tutto nello zaino.Perfetto per le sciatrici che più che la leggerezza cercano il massimo in termini di comfort e durabilità.[prezzo-link link=""https://mountainreview.it/vai/gregory-womens-targhee-30/""]"
29304,"Atk RT 11 Evo","L’Atk RT 11 Evo è l’ultima evoluzione della serie RT, un modello che segna una svolta rispetto alle versioni precedenti. L’azienda modenese ha infatti ripensato l’attacco, spostando il focus dalla sola performance in salita verso un utilizzo più completo e versatile, interamente dedicato al mondo del touring. Tra le sue caratteristiche spiccano il carico di sgancio laterale regolabile, due pratici step di alzatacco, l’innovativo Elastic Response System, che preserva l’elasticità naturale dello sci, e l’Evo Brake System, riconosciuto come uno dei sistemi più pratici ed efficienti per la gestione dello ski brake.Caratteristiche tecniche dell'Atk RT 11 EvoMateriali: Alluminio 7075 e acciaio inossidabileRilascio laterale del puntale e verticale della talloniera, regolabile da 3 a 11Regolazione della lunghezza: 20mmSki-brake integrato con blocco in salita tramite rotazione della tallonieraTalloniera con 3 posizioni di camminata: base, +26mm, +47mmAlzatacco con blocchi magnetici e azionabile con bastonciniEasy entry system: geometria degli elementi di aggancio del puntale con un step-in semplice e immediatoSupporto rampant integratoLarghezza ski-brake 86, 91, 97, 102 mmPeso attacco: 325 gr, l’unoPaese di costruzione: Italia[link-produttore link=""https://mountainreview.it/vai/atk-rt-11-evo/""]Modalità di testHo testato l’ATK RT 11 EVO durante alcune uscite di scialpinismo primaverili, affrontando dislivelli variabili tra gli 800 e i 1800 metri di D+. Grazie alle nevicate tardive, ho avuto l’opportunità di testarlo su una vasta gamma di condizioni di neve, dalla polvere soffice alla temuta ""crosta DOC"".L’attacco è stato montato sui Majesty Superpatrol della stagione 24/25, uno sci che eccelle in discesa e mi ha permesso di valutare la solidità complessiva del setup. Per quanto riguarda gli scarponi, ho utilizzato principalmente i La Sportiva Kilo, alternandoli per una singola uscita con i Scarpa Quattro XT.La prova sul campo dell'Atk RT 11 EvoCome si presentanoL’azienda modenese ATK si distingue per l’impiego di materiali di altissima qualità, e l’RT EVO 11 ne è una conferma. Questo modello, pur non facendo parte della famiglia “Raider”, trasmette una sensazione di robustezza già al primo sguardo, offrendo sicurezza anche sui pendii più impegnativi.PuntaleTallonieraIl puntalel puntale dell’RT EVO 11 è un concentrato di innovazione. Tra le sue caratteristiche principali spicca il Snowpack Proof System, che nasconde le molle per evitare che neve e ghiaccio compromettano il funzionamento, aumentando così l’affidabilità.Dal punto di vista geometrico, l’attacco presenta un sistema di foratura ibrido: fori anteriori stretti e posteriori più larghi. Questa soluzione segue il profilo dello scarpone, ottimizzando la trasmissione delle forze tra sci e attacco.La leva per il blocco e l’uscita dello scarpone è progettata in modo eccellente: facile da azionare sia a mano che con il bastoncino, grazie a un inserto frontale che facilita la pressione.Un ulteriore punto di forza è la possibilità di regolare il carico di sgancio laterale, una caratteristica che migliora sensibilmente la sicurezza in caso di caduta o incidente.Infine, l’Easy Entry System rende l’inserimento dello scarpone particolarmente agevole, un dettaglio che si apprezza soprattutto in situazioni scomode o in condizioni difficili.La tallonieraLa talloniera si distingue per la sua stabilità e la precisione dell’aggancio dello scarpone. Il cuore dell’innovazione è  l'Elastic Response System, che permette alla talloniera di scivolare verso la coda dello sci durante la flessione, per poi riposizionarsi automaticamente. Questo migliora il comfort e preserva l’integrità del set up.Il valore di sgancio verticale è regolabile con un range DIN da 3 a 11, coprendo le esigenze di una vasta gamma di sciatori. Un dettaglio pratico è l’incisione laser sui perni, che consente di regolare facilmente l’attacco per diversi scarponi senza dover ricorrere a distanziali.Dettaglio dei perni della talloniera con l'incisione laser per regolare la distanza dello scarponeL'alzataccoIl sistema Magneto Heel Flaps consente tre modalità di salita: FLAT, +26 mm e +47 mm. Grazie ai magneti integrati, la regolazione dell’alzatacco è intuitiva e può essere effettuata senza sforzo con il bastoncino. A mio parere, è il sistema più comodo attualmente disponibile sul mercato.Lo ski-brakeIl freno, pur non essendo minimalista, è ben dimensionato per gli sci da touring a cui questo attacco è destinato. Il sistema è semplice ed efficace: per passare alla modalità salita, basta ruotare la talloniera di 180° e applicare una leggera pressione con il tallone dello scarpone. Allo stesso modo, per attivare il freno in modalità discesa, è sufficiente ruotare nuovamente la talloniera di 180°. L’unica accortezza è effettuare questa operazione prima di rimuovere le pelli o appoggiare lo sci a terra, evitando così spiacevoli scivolate dello sci a valle!https://youtube.com/shorts/kwOZ5g6w3PU?feature=shareimpostazioni dell'attacco: rotazione della talloniera, ski brake e alzataccoFeeling in sciataDurante il test, l’attacco è stato montato su uno Majesty Superpatrol, uno sci che offre grande soddisfazione in discesa. Il feeling con l’RT EVO 11 è stato eccellente, sempre all’altezza delle aspettative.In una sola occasione ho percepito di essere al limite, ma le condizioni erano estreme: neve ghiacciata che faceva vibrare i denti, una di quelle uscite da ""chi me l’ha fatto fare”.Consigliati perL’Atk RT 11 Evo è un attacco ideale per chi cerca un set up da touring leggero, performante e versatile.sciatori neofiti: apprezzeranno la facilità d’uso.sciatori esperti: ne valorizzeranno l’affidabilità e la leggerezza.L’unico possibile deterrente potrebbe essere il prezzo, ma le prestazioni e la qualità lo rendono un investimento che vale ogni euro. Un attacco ottimo, davvero per tutti.[prezzo-link link=""https://mountainreview.it/vai/atk-rt-11-evo/""]"
29359,"Rock Empire Siga","Rock Empire presenta il Siga, un kit da ferrata di alta gamma progettato per soddisfare le esigenze degli escursionisti più ambiziosi. Pensato per affrontare le ferrate più tecniche, combina innovazione e prestazioni. Il girello e il rest-loop in acciaio offrono un utilizzo più fluido e intuitivo.Caratteristiche tecniche del Rock Empire SigaMoschettoni con design ergonomico per utilizzo più intuitivoDissipatore di caduta ultra-compattoBraccia elastiche per aumentare la maneggiabilitàGirello integratoRest-loop in acciaioDimensione dei moschettoni: 170 x 85 mmApertura della leva del moschettone: 24 mmPer utilizzatori di peso compreso tra 40 e 120 kgLunghezza dichiarata braccia elasticizzate: 60-90 cmPeso dichiarato: 585 gPeso reale: 593 gNormativa di riferimento: EN 958:17Materiali di fabbricazione: alluminio, poliestere, nylon, acciaioFabbricato in EU (Repubblica Ceca)[link-produttore link=""https://mountainreview.it/vai/rock-empire-siga/""]Modalità di testDurante l'autunno 2024, ho avuto l'opportunità di mettere alla prova il kit da ferrata Siga di Rock Empire su quattro percorsi spettacolari. Le vie affrontate sono state la ferrata di Rocca Senghi nel Vallone di Bellino, la ferrata delle Cascate a Novalesa, quella di Rocca Candelera nelle Valli di Lanzo e la suggestiva ferrata dell’Orrido di Foresto.Questi percorsi, con difficoltà variabile da moderatamente difficile a difficile, offrono tempi di percorrenza contenuti, tra le 2 e le 4 ore. Si possono classificare in due categorie principali, tipiche di queste zone: gli orridi (come l’Orrido di Foresto e le Cascate di Novalesa) e le pareti aeree (Rocca Senghi e Rocca Candelera).Gli orridi, scenografici e immersi in ambienti umidi, presentano passaggi su roccia spesso resa scivolosa dal tempo e dall'umidità, con un numero moderato di staffe a disposizione. Non mancano mai i ponti tibetani, che aggiungono fascino e adrenalina all’esperienza.Le pareti aeree, invece, offrono percorsi più verticali e impegnativi, con un maggiore utilizzo di strutture metalliche per facilitare la progressione. Richiedono forza fisica e resistenza, rendendole sfide per scalatori esperti.Fortunatamente, le condizioni meteo sono sempre state favorevoli, con temperature miti che hanno reso l’esperienza ancora più piacevole. Questi percorsi, con le loro diverse caratteristiche, si sono rivelati perfetti per testare le prestazioni e l’affidabilità del Siga, confermandosi un ottimo strumento per le ferrate più tecniche.La prova sul campo del Rock Empire SigaPrime impressioniIl Siga di Rock Empire ha subito colpito per le sue caratteristiche e il design curato. È dotato di due grandi moschettoni in alluminio e plastica con chiusura a doppia leva, che si sono rivelati estremamente pratici. Le braccia elasticizzate, particolarmente lunghe, offrono grande libertà di movimento, mentre il dissipatore, racchiuso in un involucro semicircolare in nylon, appare ben progettato e compatto.DissipatoreDettaglio dei moschettoniIl peso dichiarato è 585 g ma la bilancia ne da 8 in più. Anche con questa lieve aggiunta il peso è contenuto, considerando che la maggioranza dei kit da ferrata ha un peso superiore ai 500 grammi.Tra le sue caratteristiche distintive spiccano il girello integrato, che previene l'attorcigliamento delle braccia elasticizzate, e il rest-loop in acciaio: un anellino con cui collegarsi all'ancoraggio con una daisy o un moschettone per sospendersi e riposarsi in sicurezza. Questi dettagli testimoniano la robustezza e la qualità costruttiva garantite dall’azienda ceca. Inoltre, il kit ha una durata di utilizzo dichiarata di ben 15 anni dalla data di produzione, una longevità che pochi competitor possono vantare.Progressione in ferratahttps://www.youtube.com/watch?v=pUKDcOtgRG8Funzionamento dei moschettoni del SigaPartendo dai moschettoni, il loro sistema di chiusura a doppia leva di sicurezza li rende intuitivi e semplici da usare, anche con guanti spessi o in condizioni non ottimali. Il movimento di sblocco è naturale e rapido, facilitando i passaggi più delicati e riducendo lo sforzo. La loro generosa apertura (oltre 3 cm) e la forma ergonomica permettono una rinviata veloce e precisa, ideale anche su catene a maglie larghe, spesso presenti nelle ferrate più semplici.Le braccia elasticizzate, particolarmente lunghe, offrono grande flessibilità. Mi è capitato spesso di rinviare saltando un troncone, talvolta anche due, senza difficoltà. Durante i ponti tibetani, questa lunghezza extra si è rivelata molto utile, evitando che i moschettoni sfregassero sul cavo di progressione e riducendo l’usura del materiale.Le braccia elasticizzate permettono 123 cm di estensione dall'imbragoIl girello integrato svolge efficacemente il suo compito, riducendo gli attorcigliamenti e migliorando la fluidità nei movimenti. Il rest-loop, grazie alla sua rigidità, è stato sempre facile da individuare e utilizzare, anche senza predisporre un moschettone in anticipo. Questo dettaglio si è rivelato fondamentale per pause rapide e confortevoli durante la scalata.Rest loopIspezione di sicurezza del Rock Empire SigaIl controllo del dissipatore avviene attraverso una cerniera sul retro, da dove si può visualizzare l’integrità della cucitura di sicurezza. Sebbene sia funzionale, il processo di ispezione potrebbe essere migliorato con un sistema ancora più intuitivo, come quelli a immagine diretta adottati da altri produttori. Questo è l’unico piccolo limite che ho riscontrato in un prodotto altrimenti eccellente.Ispezione di sicurezzaConfezione e grandezza kitConsigliato perIl Siga di Rock Empire è un kit che consiglio senza riserve a chiunque ami le vie ferrate, dai principianti agli esperti.Per i neofiti, è un’ottima scelta come primo kit grazie al prezzo competitivo e alla facilità d’uso.Per i più esperti, rappresenta un’opzione valida per chi cerca un upgrade rispetto a un kit entry-level, garantendo comfort e prestazioni elevate.Spesso, uno dei limiti dell’arrampicata su ferrata è costituito dalla necessità di porre costante attenzione a che il set non si aggrovigli, che i moschettoni scorrano correttamente ed altre cose simili. Con il Rock Empire Siga parte di questi problemi non ci sono più. L’ergonomia e le grandi dimensioni dei moschettoni, unite al girello e all’ottima elasticità delle braccia, lo rendono un set che semplifica la vita in tante situazioni, permettendo di concentrarsi sul piacere dell’arrampicata e sul gesto sportivo.Altro punto di forza è il prezzo, che lo rende il più conveniente della sua categoria pur offrendo dotazioni spesso non presenti in prodotti di fascia analoga.[prezzo-link link=""https://mountainreview.it/vai/rock-empire-siga/""]"
29385,"Ferrino Extreme 2","La Ferrino Extreme 2 è una tenda da spedizione monotelo, pensata per affrontare le condizioni più estreme e rappresentare una delle soluzioni più leggere ed essenziali sul mercato. I materiali utilizzati sono accuratamente selezionati per garantire resistenza al vento e lunga durata, con un occhio di riguardo per la sostenibilità, grazie all’impiego di componenti di origine naturale e riciclata.Caratteristiche tecniche della Ferrino Extreme 2Tenda da spedizione monoteloPosti: 2Peso: 890 grammiDimensioni camera interna 210 cm lunghezza / 105 cm larghezza / 90 cm altezzaDimensioni in chiusura 40 cm X 10 cmPavimento in Bio-Based Dyneema® Fiber 20.000 mmMembrana Ecosensor™ Recycled Nylon MembranePaleria in carbonio Easton®Cuciture nastrateDoppia aerazione superiore e lateraleRete porta materiale internaKit riparazione inclusoAbside in vendita separatamente[link-produttore link=""https://mountainreview.it/vai/ferrino-extreme-2/""]https://youtube.com/shorts/rH8Q6RjhKkc?feature=shareIl reel del testModalità di testHo testato la Ferrino Extreme 2 durante attività di alpinismo estivo, sia su ghiacciaio che a quote inferiori, e in escursioni autunnali con temperature notturne piuttosto rigide ma senza vento forte né precipitazioni. È importante sottolineare che questa tenda è stata progettata e testata da Ferrino per resistere a condizioni davvero estreme, come spedizioni invernali o a quote elevatissime, fino agli 8000 metri.La prova sul campo della Ferrino Extreme 2MaterialiLa prima cosa che colpisce toccando la Ferrino Extreme è la straordinaria leggerezza dei suoi materiali, che portano il peso totale a soli 890 grammi: un risultato davvero incredibile. Questo è frutto di un attento lavoro sui tessuti e sulla paleria, volto a combinare resistenza e leggerezza.Il telo e il pavimento sono realizzati in Bio-Based Dyneema® Fiber (impermeabilità 20.000 mm), una fibra biologica che offre le stesse caratteristiche del Dyneema sintetico – resistenza all’abrasione, ai tagli e ai raggi UV – ma con il 90% in meno di emissioni di carbonio. Questo materiale sostenibile deriva dagli scarti dell’industria della cellulosa e del legname.A completare la struttura troviamo una membrana in Nylon riciclato Ecosensor™, che contribuisce a creare un monotelo leggero, resistente e con ottime capacità idrorepellenti.Un grande lavoro è stato fatto anche sulla paleria, realizzata in carbonio Easton®. Questo materiale, prodotto negli USA, è noto per l’elevata capacità di carico e per la capacità di smorzare le sollecitazioni, garantendo stabilità alla struttura.La robustezza della Ferrino Extreme va sempre valutata in relazione alla sua leggerezza: si tratta di un prodotto ultra-light, che richiede attenzione per evitare un’usura accelerata rispetto a tende più pesanti e strutturate.MontaggioLa Ferrino Extreme 2 HL si distingue anche per la facilità e rapidità di montaggio. La struttura si regge su due pali disposti a X, che si inseriscono facilmente nelle apposite asole. L’intera operazione richiede circa 5 minuti ed è intuitiva, anche senza consultare le istruzioni.Un tocco moderno è dato dal QR code presente sul sacco della tenda, che permette di accedere a un video tutorial.Il sistema di smontaggio è altrettanto semplice: il sacco di trasporto è spazioso, evitando l’operazione stressante di dover comprimere ripetutamente il telo.Fissaggio interno della paleriaAbitabilitàLa Ferrino Extreme 2 HL offre uno spazio sufficiente per due alpinisti, ma è ottimizzata per l’essenzialità. Le dimensioni interne (210 cm di lunghezza, 105 cm di larghezza e 90 cm di altezza) sono ridotte, lasciando poco spazio per attrezzatura o zaini, che andranno probabilmente sistemati all’esterno. Per aumentare l'abitabilità della tenda Ferrino ha creato un'abisde acquistabile separatamente.Utilizzo tenda in 2Entrare e uscire dalla tenda quando si è in due richiede un po’ di attenzione, e lo spazio limitato non facilita attività come cucinare o consumare pasti al suo interno. Questo sottolinea la vocazione della Extreme 2: massima leggerezza e praticità per utilizzi specifici, a scapito di comfort e abitabilità.Tenda utilizzata da una personaUna volta richiusa la tenda è veramente poco ingombrante (36 x 12 cm) così come risulta molto leggera (890 gr) confermando così la sua vocazione da alpinismo estremo.Dettagli e funzionalità della Ferrino Extreme 2Tra i dettagli più interessanti abbiamo:Prese d’aria tubolari laterali, regolabili per dirigere il flusso d’aria all’interno o all’esterno della tenda.Ventilazione superiore, che garantisce un buon ricircolo d’aria, prevenendo la formazione di condensa interna anche in estate.Internamente, la dotazione è minima, con una piccola tasca per riporre oggetti come cellulari o lampade frontali.Ventilazione superioreTasca internaI picchetti, di dimensioni ridotte, non sono ideali per neve soffice; Ferrino consiglia l’utilizzo di piccozze o corpi morti per il fissaggio. I tiranti, dotati di un sistema adattivo, aiutano a gestire le sollecitazioni in caso di vento forte, trasmettendole alla paleria in modo uniforme.Completa il kit un set di autoriparazione per membrana e paleria, utile per imprevisti.Picchetto, palo e kit di riparazioneConsigliata perLa Ferrino Extreme 2 è sicuramente un prodotto di nicchia, per un pubblico ben preciso. Non è volutamente una tenda versatile, da scegliere solo per la sua leggerezza, in quanto ha dei limiti evidenti in termini di comfort e di spazio. È una tenda da specialisti: la scelta giusta per alpinisti evoluti che necessitano di leggerezza ed essenzialità. È particolarmente adatta a spedizioni in alta quota o extraeuropee, così come a uscite rapide e leggere dove la velocità di progressione è fondamentale. Un prodotto fortemente innovativo, progettato per chi pratica con consapevolezza alpinismo di alto livello e vuole ridurre al minimo il peso del proprio equipaggiamento.[prezzo-link link=""https://mountainreview.it/vai/ferrino-extreme-2/""]"
29450,"Ortovox Switchback 27","Lo Switchback 27 di Ortovox è uno zaino progettato per chi ama avere tutto in ordine, grazie a un’organizzazione degli spazi che, pur non essendo tradizionale, si rivela funzionale ed efficiente. Questo approccio può piacere o meno, ma di certo consente di mantenere il materiale ben organizzato.L'azienda tedesca lo presenta come uno zaino tecnico, leggero e dotato di tutte le caratteristiche necessarie per affrontare uscite di scialpinismo di qualsiasi livello, incluse quelle più impegnative.Caratteristiche tecniche dell'Ortovox Switchback 27Peso: 960 gVolume: 27 lLunghezza schienale: 52 cmMateriali: Poliammide 420D Cordura + Poliammide 100DTasca superiore con retina e clip per oggetti di valoreTasca laterale per pelli o ramponiAccesso alla tasca principale mediante doppia zip sullo schienaleTasca porta pala/sonda integrata nella tasca principaleSistema di fissaggio degli sci verticali (A-Skifix o capannina) o Diagonali (D skifix)Retina porta-casco a scomparsaDoppio porta-piccozzePortacordaSpallacci con tasche portamateriali[link-produttore link=""https://mountainreview.it/vai/ortovox-switchback-27/""]Modalità di testHo testato l'Ortovox Switchback 27 tra marzo e giugno 2024, utilizzandolo in una varietà di gite: da quelle semplici con dislivelli contenuti (800-1000 m) a quelle lunghe e tecniche con dislivelli superiori ai 1500 m, incluse discese fino a 45°.La prova sul campo dell'Ortovox Switchback 27Prime impressioniFin da subito si percepiscono la qualità e la robustezza dei materiali. Anche sotto una fitta nevicata, lo zaino ha dimostrato un'ottima impermeabilità. L'ampia gamma di accessori, tra cui il doppio porta-piccozza, la retina porta-casco e i sistemi di trasporto per gli sci, garantisce tutto il necessario per affrontare uscite tecniche.Gli spallacci e il cinturone ventrale offrono un'imbottitura sufficiente per garantire comfort anche con carichi importanti.Organizzazione e accessoLo Switchback 27 presenta 3 tasche separate, tutte di dimensioni piuttosto generose per il loro scopo più 2 taschine sugli spallacci molto pratiche.L’accesso alla tasca principale avviene unicamente dallo schienale; quest’ultimo presenta una cerniera perimetrale a doppio cursore che permette un’apertura totale.&nbsp;Fissaggio pala e sondaOrganizzazione spazi interniAl suo interno troviamo una tasca dedicata alla pala ed una patella per tenere in posizione il manico e la sonda.Questa soluzione consente sicuramente di risparmiare peso ma non si può certo dire che in una situazione di emergenza l’accesso ai due attrezzi sia agevole, tutt’altro. Soprattutto in fase di salita quando lo zaino risulta maggiormente carico.All’interno dello schienale è presente la tasca per l’utilizzo della sacca idrica ma, visto che l’unico modo per accedere alla tasca principale è proprio dallo schienale&nbsp;bisogna dotarsi di un tubo sufficientemente lungo per riuscire ad aprire lo zaino agevolmente.Tasca per sacca idricaLateralmente troviamo una tasca pensata per riporre i ramponi o le pelli; personalmente l’ho molto apprezzata per riporre una borraccia in modo da averla sempre a portata di mano in salita, senza dover togliere lo zaino o per riporre le pelli umide/bagnate in discesa.Tasca lateraleNella parte superiore troviamo una tasca dalle dimensioni sufficienti per riporre tutto quello che vogliamo tenere a portata di mano senza dover necessariamente aprire lo schienale; al suo interno è presente una retina dove poter riporre oggetti di valore ed un portachiavi.Molto interessanti e comode le due taschine poste sugli spallacci, vagamente d’ispirazione trail running; personalmente le ho usate per riporre barrette e snack vari. Date le dimensioni&nbsp;generose sono riuscito a stipareci il cibo necessario anche per gite di 1800m di dislivello.Non sono un amante dell’accesso alla tasca principale esclusivamente dallo schienale in quanto, quando il casco è nella retina, è difficile posizionare lo zaino in posizione orizzontale (soprattutto con nevi dure); tuttavia la presenza e il design della tasca superiore e di quella laterale mi hanno permesso di prendere o riporre le cose che uso maggiormente durante le gite senza dover posare a terra lo zaino. Molto spesso ho dovuto aprire la tasca principale solo una volta arrivato in cima.Funzionalità e accessoriCome detto in precedenza lo Switchback 27 ha una forte vocazione alpinistica; troviamo infatti un doppio porta piccozza, ciascuno dotato di due elastici per la massima stabilità in discesa, il porta corda ed una doppia daisy chain. Ovviamente non poteva mancare il porta casco a scomparsa.Spesso il metodo di trasporto degli sci risulta divisivo tra gli scialpinisti, ma lo switchback mette d’accordo tutti offendo un doppia possibilità, il sistema A-skifix (capannina) o D-skifix (diagonale); da citare la robustezza del sistema di fissaggio del moschettone da usare per il metodo D-fix.Il cinturone è molto semplice, è dotato unicamente di un anello portamateriale.https://www.youtube.com/watch?v=nHYEUsvjbP8Aggancio sci allo zainoComfort e stabilità dell'Ortovox SwitchbackLo switchback 27 ha uno schienale piuttosto lungo, che si adatta meglio a sciatori di altezze superiori ai 170 cm; per quanto lo schienale possa sembrare molto semplice si è rivelato essere molto comodo, ripartendo in maniera perfetta il carico.Gli spallacci ed il cinturone sono imbottiti quanto basta per risultare comodi e morbidi senza limitare o ingoffare i movimenti.In fase di discesa la sensazione di stabilità che restituisce è ottima, anche sui terreni più accidentati.Complice il peso decisamente contenuto, spesso in discesa, quando lo zaino è mezzo vuoto, ci si dimentica di averlo sulle spalle.Consigliato perL’Ortovox Switchback 27 è uno zaino adatto a gite di scialpinismo d’ingaggio. È comunque uno zaino versatile, quindi può essere usato anche per le uscite di alpinismo classico senza sci.Si tratta di uno zaino per chi fa ""alpinismo"" con gli sci, particolarmente adatto all'alta quota e alla primavera. Lo zaino da marzo a maggio, dai 3000 ai 4000 metri, perfetto per le gite con la ""A"" finale nelle sigle BS e OS.Il sistema di accesso al materiale è diverso da molti zaini da scialpinismo: alcuni lo ameranno, altri no, ma a prescindere dalle preferenze soggettive è risultato molto funzionale.[prezzo-link link=""https://mountainreview.it/vai/ortovox-switchback-27/""]"
29493,"Helly Hansen Odin 9 Worlds 3.0","Il guscio Helly Hansen Odin 9 Worlds 3.0 rappresenta, secondo il produttore scandinavo, l'hardshell ideale per gli alpinisti più esigenti. Nella gamma Helly Hansen, il nome 'Odin' è riservato esclusivamente ai capi progettati per affrontare le condizioni più estreme in montagna, un richiamo diretto al potente dio della mitologia norrena. La membrana Helly Tech Professional garantisce un'elevata traspirabilità e impermeabilità, seppur a scapito di una minore leggerezza e comprimibilità complessiva.Caratteristiche tecniche dell'Helly Hansen Odin 9Membrana Helly Tech Professional 3-Layer – impermeabilità 20.000 mm – traspirabilità 80.000 g/m2/24h&nbsp;Cuciture e cerniere impermeabili termosaldateCerniere di aerazioni sulle ascelle a doppio cursoreDesign compatibile con zaino e imbracaturaZip YKK3 tasche esterneCappuccio con doppia regolazione e visiera rigida (compatibile per casco)Regolazione in vitaInterni della mentoniera e del colletto in tricot spazzolatoPolsini regolabili con velcroEtichetta Bluesign, prodotto per il 68% con componenti riciclati e senza PFC&nbsp;Peso: 570 gr (taglia M)Paese produttore: Cina[link-produttore link=""https://mountainreview.it/vai/helly-hansen-odin-9-world-3-0/""]Modalità di testHo testato la giacca Helly Hansen Odin 9 worlds 3.0 nel corso dell’autunno e inizio inverno 2024, in alcune uscite di hiking, di alpinismo invernale, di scialpinismo e anche in pista.In alcune occasioni il clima è stato abbastanza rigido, a tratti anche molto ventoso. In altre più mite e con ampia escursione termica.Ho volutamente utilizzato la giacca in fase di salita in modo da valutare al meglio la traspirabilità, che si è rivelata molto buona.La prova sul campo dell'Helly Hansen Odin 9Prime impressioniLa prima sensazione con la Helly Hansen Odin 9 worlds 3.0 è quella di un guscio davvero molto robusto, in cui la qualità dei materiali utilizzati si fa sentire già al tatto. La costruzione a 3 strati e la grammatura del tessuto rendono questa giacca uno degli hardshell più strutturati che ho avuto modo di indossare in montagna. Piacevole la sensazione di morbidezza che si prova indossandola.Oltre alla robustezza si percepisce anche una discreta elasticità del tessuto. Già alla prima uscita se ne apprezzano il design ergonomico e i numerosi dettagli che ne consentono regolazioni di fino anche indossando i guanti.Protezione della Helly Hansen Odin 9La giacca è dotata della Helly Tech Professional, una membrana brevettata da Helly Hansen che vuole coniugare l’impermeabilità di un hardshell con la traspirabilità di un softshell. Un obiettivo ambizioso che però, dopo l’utilizzo in vari contesti aerobici, mi sento di dire che è stato raggiunto.L'impermeabilità è davvero ottima: anche dopo diverse ore di utilizzo sotto neve copiosa non ho avuto nessun tipo di infiltrazione. Devo dire che la protezione mi è sembrata confrontabile, anzi a tratti maggiore, rispetto ad altri gusci tre strati con membrana Gore-Tex.Da questo punto di vista, si tratta di un capo dalla filosofia norvegese, per chi non rinuncia a muoversi in montagna anche con condizioni meteo avverse. Un guscio con cui stare tranquilli anche quando si deve affrontare il brutto tempo.Traspirabilità della Helly Hansen Odin 9Per quanto riguarda la traspirabilità, ho scelto di indossare il guscio durante la salita, abbinandolo a un primo strato termico in lana. Devo dire che la Odin 9 Worlds 3.0 si è comportata bene.La sensazione di aerazione è evidente, soprattutto rispetto a molti altri gusci a 3 strati presenti sul mercato. Le ampie cerniere di ventilazione ascellari, dotate di doppio cursore e cerniere impermeabili, contribuiscono notevolmente al comfort, risultando ben rifinite e facilmente accessibili. Non ho avvertito quella fastidiosa sensazione di umidità o ristagno sulla pelle: le gocce d'acqua restano sospese sul tessuto, mentre il vapore traspira, mantenendo la pelle asciutta.CappuccioIl cappuccio della Helly Hansen Odin 9 Worlds 3.0 è senza dubbio uno degli aspetti che mi ha maggiormente convinto. La vestibilità è regolabile in più direzioni (orizzontale e verticale) grazie agli elastici, risultando particolarmente efficace quando indossato con il casco. È estremamente comodo, protettivo e, soprattutto, facile da regolare anche con i guanti.Cerniere e tasche dell'Helly Hansen OdinLe cerniere della Odin 9 Worlds 3.0 sono tutte termosaldate e impermeabili. Come spesso accade con questo tipo di cerniere, il movimento risulta leggermente rigido, ma senza compromettere l'apertura.Peccato solo che la cerniera principale (YKK) sia monodirezionale; un aspetto che rende meno agevole l'utilizzo dell'imbrago e l'assicurazione ventrale con i dispositivi di sicurezza. È un piccolo limite per un guscio altrimenti molto polivalente.Le tasche del guscio sono numerose e ben progettate. Oltre alla tasca sul petto, con apertura verticale e compatibile anche con smartphone di grandi dimensioni, troviamo due ampie tasche laterali. Entrambe sono dotate di doppio cursore, che facilita l'accesso con lo zaino indossato. All'interno di ciascuna tasca laterale è presente una piccola tasca elastica aperta, ideale per riporre piccoli oggetti da tenere sempre a portata di mano.https://youtube.com/shorts/_Y2oMcmzAQA?feature=shareRegolazione del cappuccio e aperture di ventilazioneTasca lateraleAmpia tasca sul pettoPolsiniI polsini della Odin 9 World 3.0 sono dotati di velcro regolabile che garantisce una vestibilità avvolgente e stabile. La chiusura in velcro include una gomma ad alto grip, che offre un'ottima sensazione di solidità e qualità costruttiva. Questi accorgimenti contribuiscono inoltre a migliorare l'isolamento termico, soprattutto nella zona delle maniche.Peso e ingombroL'Odin 9 World 3.0 è un guscio strutturato e dalla grammatura importante, pertanto sia il peso sia l'ingombro non sono i suoi punti di forza. Se state cercando un guscio altamente comprimibile e super-leggero per uscite fast &amp; light e con meteo favorevole, questa non è la scelta ideale. Vestibilità dell'Helly Hansen Odin 9La Helly Hansen Odin World 3.0 offre una vestibilità regular, leggermente abbondante in vita, con un taglio che ricorda quello 'americano'. Il tessuto è leggermente elasticizzato e facilmente regolabile grazie ai vari elastici e passanti. Questi accorgimenti, uniti alle maniche presagomate, garantiscono un'ottima libertà di movimento e la possibilità di indossare sotto il guscio un piumino anche con un fill di buon livello.Consigliata perDimenticate i gusci minimalisti e leggerissimi di derivazione trail running, che pesano poco ma da cui non si può pretendere più di tanto in quanto a protezione dalle intemperie.La Helly Hansen Odin 9 Worlds 3.0 è un guscio nel vero senso della parola. Una giacca funzionale e affidabile, per chi vive la montagna anche quando il meteo non è dei migliori e vuole avere nello zaino un capo pronto a garantire protezione senza compromessi. Il tutto senza rinunciare ad una buona traspirabilità.La sua versatilità la rende adeguata per lunghi trekking, scialpinismo e alpinismo, dove pecca solo per l’assenza dell’apertura dal basso della zip.[prezzo-link link=""https://mountainreview.it/vai/helly-hansen-odin-9-world-3-0/""]"
29564,"Aku Link Gtx Ws","Le Aku Link Gtx Ws sono scarpe da donna per trekking di media percorrenza, percorsi tecnici e attrezzati e vie ferrate. La membrana in Gore-Tex garantisce un'ottima impermeabilità e la tomaia in pelle scamosciata ne fa una scarpa perfetta per la primavera, l'autunno e l'inverno senza neve. Sono leggere e confortevoli ma fanno sentire il piede ben protetto anche nei tratti più impegnativi.Caratteristiche tecniche delle Aku Link GtxTomaia: scamosciato 1.6 mm + air 8000®Protezione tomaia: gommaFodera: Gore-Tex® more seasonsBattistrada: Vibram® pepeIntersuola: eva microporosa + puSottopiede di montaggio (rigidità) 1,5 mm nylon + eva microporosa (flessibile)Plantare custom fit softPeso: (gr. ½ paio) 410Taglie donna (uk) 3 - 9Disponibile anche in versione uomo[link-produttore link=""https://mountainreview.it/vai/aku-link-gtx-ws/""]Modalità di testHo testato le Aku Link Gtx in tutte le mie uscite su sentieri durante questo autunno. Le ho usate sia per giri semplici in giornata, per trekking di più giorni e per giri con tratti impegnativi con anche qualche tratto di scalata. Le ho indossate sia con zaino a carico medio che leggero.La prova sul campo delle Aku Link GtxDesign e comfort di calzataLe Aku Link GTX W's hanno uno stile contemporaneo e pulito, con una combinazione di materiali tecnici e colori discreti, ma eleganti. La tomaia in pelle scamosciata e microfibra garantisce leggerezza e traspirabilità. Le linee sono ben studiate per adattarsi al piede femminile, senza sacrificare la robustezza.La calzata è avvolgente, grazie a una forma che segue la naturale anatomia del piede. Tuttavia io ho trovato la scarpa un po' rigida ai primi utilizzi sentendo una leggera pressione all'alluce valgo. Dopo qualche uscita però la scarpa si è ammorbidita e il mio piede ha trovato il suo comfort, anche in un utilizzo prolungato.La presenza di un'intersuola ammortizzante e ben strutturata aiuta a ridurre l’affaticamento, anche dopo diverse ore di cammino e anche camminando veloce in discesa sui terreni più ""scassati"".L'allacciatura è classica e permette un ottimo fit dalla punta fino alla caviglia. I lacci restano sempre ben chiusi anche dopo svariate ore di cammino. La linguetta è molto morbida sul collo del piede.Stabilità e precisioneLa caratteristica che più mi ha colpita di questa scarpa è la sua precisione nei tratti dove è richiesta. Affrontando qualche tratto di arrampicata la scarpa si fletteva il giusto per permettere di spingere con l'avampiede. In questi casi ho trovato anche molto utili i rinforzi anti-abrasione in punta e in tallone: incastrando la scarpa in fessure di roccia per procedere il mio piede è rimasto perfettamente protetto, merito anche della tomaia molto robusta.Personalmente non sono abituata a camminare con scarpe mid o scarponcini, per cui ho trovato le Aku Link Gtx estremamente stabili e protettive, nonostante il loro taglio basso. L'azienda le promuove come scarpe leggere da carichi bassi ma personalmente penso che ci si possa osare un po' di più: io le ho utilizzate più volte in escursioni di due giorni con dietro il materiale per bivaccare e onestamente non ho sentito la mancanza di una scarpa più stabile di questa. Anzi, trovo che incarnino un perfetto compromesso tra leggerezza, volume medio e robustezza. Suola e gripLa suola è in Vibram e la tassellatura della gomma è molto performante, quasi esagerata per questa scarpa. Come ho già detto ho utilizzato le Aku Link su tratti di roccia, ma anche su ghiaccio e su bagnato e in tutti questi casi il grip è stato eccellente. Non ho avvertito mai il minimo scivolamento.Impermeabilità e traspirabilitàLe scarpe sono dotate di membrana impermeabile Gore-Tex. Personalmente, essendo una scarpa da trekking quasi all-season, ne ho apprezzato l'impermeabilità, soprattuto in quelle situazioni dove il terreno cambia spesso e si può incappare in tratti bagnati. In un'uscita mi è capitato di trovare neve su  una buona parte di sentiero e, facendo attenzione a non far entrare la neve dalle caviglie, i piedi mi sono rimasti sempre asciutti. La tomaia è decisamente protettiva in tal senso e la gomma alta della suola permette di mantenere una certa distanza dall'umido. Il piede è rimasto sempre caldo e appena finito il tratto ""bagnato"" le scarpe si sono asciugate rapidamente.Non ho usato queste scarpe in situazioni di caldo estremo ma per quello che mi è sembrato la traspirabilità è buona e permette una buona termoregolazione del piede. Calzata delle Aku Link GtxLa calzata delle Aku Link Gtx W's è avvolgente ma comunque spaziosa. Io l'ho trovata molto confortevole ma è stato necessaria qualche uscita per fare ammorbidire la tomaia. Inizialmente ho sentito un po' di pressione nella zona dell'alluce valgo, di cui soffro, ma poi si è attenuata. Tuttavia non la consiglierei a chi soffre di valgismo avanzato.Io ho utilizzato il numero 37,5, pari a un 23.5 MP. La scarpa mi era precisa ma ho avuto spazio a sufficienza per indossare anche calze mediamente voluminose. Ad ogni modo Aku calza sempre abbastanza stretto per cui misurate i centimetri del vostro piede  e il vostro conseguente numero Mondo Point per acquistare le scarpe del giusto numero. Io con questo sistema non ho mai sbagliato.Consigliato perConsiglio le Aku Gtx W's a tutte quelle donne (ma è disponibile anche la versione uomo) alla ricerca di una scarpa da trekking versatile ma performante. Vanno benissimo per uscite corte e sentieri facili ma brillano quando si trovano in situazioni più impegnative. Il loro grip e la loro stabilità permettono di affrontare qualsiasi terreno, anche il più impervio.Sono ottime per i trekking di media lunghezza a carico leggero/medio in primavera e autunno. In inverno su possono usare se non ci si trova a camminare molto tempo sulla neve e in estate le utilizzerei solo in alta quota, ad esempio per arrivare al rifugio e il giorno seguente percorrere delle salite alpinistiche. Io per esempio le utilizzerei anche su vie normali di roccia, facili o su vie ferrate e sentieri attrezzati. Me le immagino totalmente a loro agio sulle bocchette delle Dolomiti di Brenta.[prezzo-link link=""https://mountainreview.it/vai/aku-link-gtx-ws/""]"
29645,"K2 Wayback 89","La casa produttrice americana presenta una nuova versione degli iconici Wayback 89 (prima 88), che non si limita a un semplice restyling grafico, ma offre significativi miglioramenti grazie al contributo di guide e atleti esperti.Oltre al millimetro in più di larghezza sotto il piede, le nuove tecnologie strutturali introdotte da K2 garantiscono maggiore stabilità e precisione, senza compromettere la reattività dello sci.Caratteristiche tecniche dei K2 Wayback 89Sciancratura : 121 - 89 - 107Raggio dello sci: 19.3 (versione 174 cm)Peso: 1275 gr (versione 174 cm)Lunghezze disponibili: 160, 167, 174, 181Materiali: Corpo in Paulownia con rinforzi in titanal, carbonio e bioresinaSoletta: Polietilene sinterizzato[link-produttore link=""https://mountainreview.it/vai/k2-wayback-89/""]Costruzione dei K2 Wayback 89L’anima dei K2 Wayback è realizzata in legno di Paulownia, combinata con la tecnologia Titanal Touring. Questa consiste nel rinforzare i punti più sollecitati dalle forze di torsione con la lega Titanal, offrendo maggiore stabilità senza aumentare significativamente il peso dello sci.Un’altra tecnologia interessante è la Snophobic Topsheet, un rivestimento esterno progettato per ridurre l’aderenza della neve, prevenendo accumuli sia con neve bagnata sia polverosa. Questo rivestimento migliora inoltre la velocità di scorrimento e la durabilità complessiva dello sci.Gli sci sono equipaggiati con All-Terrain Rocker: un rialzo graduale in punta, non eccessivamente pronunciato, e un rocker più corto sulle code, ideale per garantire versatilità e controllo.Modalità di testDurante la primavera del 2024, da aprile a giugno, ho avuto modo di testare i K2 Wayback 89 in diverse condizioni. Le uscite hanno previsto dislivelli positivi variabili, da 800 a 1900 metri, a quote elevate su ghiacciai, con due cime oltre i 4000 metri. Le condizioni della neve incontrata sono state principalmente firn e neve primaverile pesante alle quote più basse, ma ho trovato anche neve polverosa in alta quota e crosta con frequenti variazioni di consistenza.Ho voluto verificare le prestazioni dei Wayback 89 anche su pista, per valutarne il comportamento su neve battuta. Gli sci erano equipaggiati con un attacco ATK Rent Me 12 EVO e per la maggior parte del test ho utilizzato gli scarponi Dynafit Ridge Pro. In un paio di occasioni, però, ho scelto gli Atomic Backland XTD Carbon 120 per ampliare il confronto.Le pelli impiegate durante il test sono state le Pomoca Climb Pro Mohair, mentre la lunghezza degli sci utilizzati era di 174 cm.La prova sul campo dei K2 Wayback 89Comportamento in salitaIn salita, la prima cosa che si nota è la leggerezza dei K2 Wayback 89. Gli sci scivolano in avanti senza richiedere troppa fatica e, cosa ancora più importante, offrono un buon bilanciamento durante le inversioni. Con uno sforzo minimo, la punta si solleva dalla neve con grande facilità, probabilmente grazie all'attenzione posta nella progettazione dello sci.La struttura All-Terrain Rocker, combinata con un camber di 3 mm, garantisce un’ottima aderenza durante la salita: lo sci prende bene il contatto con il terreno, trasferendo efficacemente la forza in avanti.Per l’aggancio delle pelli, K2 adotta il sistema con foro centrale sulla punta, caratteristico del marchio. Personalmente non sono un grande fan di questo meccanismo: inserire il dentino metallico nel foro con i guanti, soprattutto se spessi, può risultare macchinoso. Inoltre, sganciare le pelli senza rimuovere gli sci è più complicato rispetto ad altri sistemi. Detto questo, con un po’ di pratica il procedimento diventa più naturale, e i possessori dei modelli precedenti di K2 probabilmente sono già abituati a questo sistema. Va comunque riconosciuto che le pelli restano sempre ben tese e non ho mai riscontrato sganci accidentali.Il peso ridotto si fa apprezzare anche durante il portage: trasportandoli sulla schiena non ho percepito particolare affaticamento.Comportamento in discesaNeve polverosaSu 30 cm di neve soffice e polverosa, ho apprezzato molto la galleggiabilità dei K2 Wayback 89. Il rocker anteriore permette allo sci di fendere la neve con facilità, rendendolo estremamente divertente e semplice da gestire.L’unico aspetto che mi ha colpito riguarda la chiusura di curva. Forse a causa dell'elevata reattività dello sci, ho trovato meno agevole mantenere curve ampie e lasciare scorrere lo sci, che invece tendeva a ""chiudere"" rapidamente. E' uno sci che spinge verso curve più strette e veloci. Infine, ho trovato efficace il trattamento Snophobic Topsheet, che riduce gli accumuli sullo sci in caso di neve polverosa. Ho visto la differenza rispetto ad alcuni compagni di sciata che avevano sci privi di questo trattamento.Firn e neve primaverileSu questo terreno ho trovato i Wayback 89 molto divertenti. Scorrono sulla neve senza resistenza e curvano al minimo sforzo. In particolare ho apprezzato la reattività in curva che permette lunghe discese senza affaticare eccessivamente la gamba, anche con neve pesante.&nbsp;Altri tipi di neveSu neve dura, i K2 Wayback 89 offrono buone prestazioni: non vibrano né saltellano in modo eccessivo, grazie ai rinforzi in carbonio integrati nella struttura Titanal Touring. Lo stesso comportamento si riscontra in pista, dove risultano molto divertenti nelle curve strette. Gli sci tengono bene la lamina e consentono un’ampia inclinazione. Tuttavia, quando si aumenta la velocità su piste dure e ben preparate iniziano a mostrare qualche leggera vibrazione dovuta alla costruzione leggera e alla spatola molto rockerata.Su neve crostosa, gli sci si comportano bene nel rompere la crosta, grazie al rocker anteriore. Per quanto riguarda la discesa su questo tipo di neve, spesso si tratta più di ""perdere quota"" che di sciare con fluidità, ma questo è più legato alle condizioni della neve che alle caratteristiche degli sci.Ho avuto modo di testarli anche su sci ripido, affrontando brevi tratti di canali con pendenze superiori ai 40°. In queste situazioni ho trovato i Wayback 89 davvero reattivi nelle curve saltate, offrendo un buon controllo e stabilità.Misure dei K2 Wayback 89K2 presenta il modello nelle lunghezze di: 160 , 167 , 174 e 181 cm.Io sono alto 175 cm e ho provato la misura 174, trovandomi molto bene. Consiglierei a sciatori esperti, data la leggerezza dello sci, di prendere una misura di pochi centimetri al di sotto della propria statura, se non della stessa misura. Per sciatori con un livello intermedio direi dai 5 ai 10 cm in meno, come consiglia anche la stessa K2.Consigliati perConsiglio i K2 Wayback 89 a scialpinisti che prediligono uscite giornaliere, anche in ambienti glaciali, e lunghe salite con dislivelli importanti. Grazie alla loro versatilità, li ritengo ideali anche per traversate di più giorni, soprattutto quando non si ha la certezza del tipo di neve che si incontrerà.Per quanto riguarda il livello dello sciatore, li consiglio a skialper di livello intermedio, poiché lo sci aiuta a correggere alcuni errori. Ma li ritengo adatti anche a sciatori esperti che cercano divertimento senza dover affrontare eccessiva fatica.Per chi invece è ossessionato dalla polvere e scia soprattutto in inverno, segnalo il Wayback ""fratello"" con una misura di 98 mm sotto il piede.[prezzo-link link=""https://mountainreview.it/vai/k2-wayback-89/""]"
29672,"Devold Trollkryka Woolshell","Avevate mai visto un guscio in lana merino? Io no, e quando mi è capitata l’opportunità di provare il Devold Trollkryka Woolshell, un completo da scialpinismo realizzato al 100% in lana merino (salvo alcuni inserti secondari), non me la sono fatta sfuggire.Devo essere sincero: inizialmente ero piuttosto scettico. Apprezzo moltissimo la lana merino per l’intimo e anche per alcuni capi intermedi, ma l’idea di utilizzarla come ultimo strato, oltretutto sulla neve, non mi convinceva. Ebbene, mi sono dovuto ricredere.Caratteristiche tecniche del Devold TrollkrykaIl completo è composto da giacca e pantaloni a salopette. La casa norvegese classifica il tessuto del Trollkryka come “Merino Performance”, ad indicare una lana lavorata per raggiungere prestazioni inedite.Tessuto principale: lana merino 100%, 230 g/m2 di grammatura;Tessuto elastico per la vita dei pantaloni: 40% Polyamide, 6% Elastane, 135 g/m2 di grammatura;Tessuto a fondo gamba dei pantaloni: 48% Polyamide, 32% Polyurethane, 20% Aramide (kevlar);Cappuccio della giacca compatibile con il casco;Cerniera anteriore YKK™ idrorepellente a 2 vie;Tasche verticali sul petto (giacca)Tasche elastiche in corrispondenza della vita e della coscia (pantaloni)Gomiti e ginocchia sagomati;Estremità asimmetrica delle maniche con chiusura a velcro;Bretelle dei pantaloni elastiche staccabili e regolabili;Aperture di ventilazione sulle gambe;Peso giacca + pantaloni: 1.463 gr nella taglia LPaese di produzione: Lituania[link-produttore link=""https://mountainreview.it/vai/devold-trollkryka-woolshell/""]Il tessuto è dichiarato come idrorepellente e non impermeabile, ma la cosa degna di nota è che non ha subito alcun trattamento DWR o simile. Quindi no PFC e relative microplastiche. Inoltre non è accoppiato a nessuna membrana sintetica: solo lana al 100%. Insomma, tutte le funzionalità che vedremo tra poco sono riconducibili esclusivamente a come la lana è lavorata in fase di tessitura e costruzione del tessuto.Modalità di testIl test è stato effettuato in diverse uscite di scialpinismo tra la primavera e inizio inverno e in un paio di giornate in pista. La quota è stata compresa tra i 2.000 e i 4.000 metri, con meteo buono e temperature di tutti i tipi, da -5° con vento forte a 12 / 15°. Ho poi effettuato alcuni test statici per la verifica dell’impermeabilità.La prova sul campoPrime impressioni sul Devold TrollkrykaCredo che il Devold Trollkryka possa essere considerato il primo guscio in lana merino mai apparso sul mercato. Quindi la curiosità era molta.Al tatto il tessuto ricorda un jeans intrecciato a trama molto fitta: si percepisce subito la differenza con una classica membrana in sintetico. Ad esempio, pur non avendo alcuna fodera interna, i pantaloni si possono indossare tranquillamente senza intimo tecnico e a contatto con la pelle. Indossare un base-layer diventa solo una questione di temperatura esterna.A livello costruttivo il Devold Trollkryka colpisce per la qualità dei dettagli ma anche per un peso più elevato rispetto ad altri capi simili. Questo è dovuto sicuramente alla grammatura importante (230 g/m2) del tessuto, necessaria a garantire le performance richieste ad un guscio.Estetica e taglioIl design è tipicamente scandinavo: forme classiche e colori minimalisti, interrotti solo dagli inserti a fondo gamba. Oltre al giallo senape da me provato, è disponibile anche in colore blu e nero. Sicuramente un’estetica lontana dai classici canoni dell’abbigliamento outdoor.Il taglio è loose, abbondante, nonostante Devold sul sito lo definisca “regular”. Ma si sa, le taglie scandinave sono più importanti. Nel complesso apprezzo questo taglio, che consente tra le altre cose, di inserire sotto la giacca un piumino senza trasformarsi in omini Michelin.Di certo siamo lontani dall’estetica (e dal peso) tipica del fast and light.Tessuti e materiali del Devold TrollkrykaMa veniamo alla domanda più importante di tutte: la lana merino è in grado di essere usata come tessuto per un guscio? Può reggere il confronto con i materiali sintetici in quanto a protezione e funzionalità?Dopo aver provato a fondo il completo Devold Trollkryka la mia risposta è “sì”. Possiamo dire che, con questo capo davvero innovativo, la lana merino ha dimostrato di essere all’altezza del sintetico anche quando utilizzata come tessuto per l’ultimo strato.A sinistra il tessuto in lana merino, a destra gli inserti a fondo gamba in Cordura.TermoregolazionePartiamo dalla capacità di termoregolazione, una delle caratteristiche più apprezzate della lana. Qui il Devold Trollkryka si comporta molto bene, in particolare a livello di pantaloni. Che si tratti di calde salite primaverili o fredde discese invernali, scegliendo l’intimo adeguato, la temperature si mantiene sempre sui livelli desiderati.IdrorepellenzaMa è sul fronte dell’impermeabilità che il tessuto in lana merino del Trollkryka sorprende davvero. Pur essendo dichiarato solo come idrorepellente, ha superato a pieni voti l’impegnativo test del “culo nella neve”: ossia rimanere seduti per un buon periodo di tempo senza bagnarsi le mutande.Come si può vedere nel video, dopo circa 2 minuti di seduta, i pantaloni erano perfettamente asciutti e nulla è passato attraverso il tessuto. Un comportamento degno di un hardshell, per un completo che in realtà è catalogato come softshell perché non impermeabile al 100% all'acqua.https://youtube.com/shorts/dePKev4EiI8?feature=shareTest di seduta nella neve per i pantaloni in lana merinoIn ogni caso ho effettuato anche un test direttamente con l’acqua: dopo 5 minuti di permanenza sul tessuto le gocce erano ancora integre, segno che l’idrorepellenza è molto buona.test di impermeabilità del tessuto in lana merinoInoltre, non essendoci un trattamento DWR, secondo Devold le performance di idrorepellenza non decadono nel tempo.Funzionalità giaccaLe regolazioni sono funzionali e le misure abbondanti facilitano i movimenti.La lunghezza è pensata per coprire bene fino ai fianchi, dove è presente una coulisse elastica che consente di stringere la giacca all’altezza delle anche. I polsini delle maniche non hanno l’elastico, ma un velcro che consente di chiudersi bene intorno al guanto.&nbsp;il velcro ai polsinila coulisse elastica in vitaLa zip principale è a doppio cursore, così da facilitare l’uso con l’imbrago.Le tasche sono tre: due laterali più ampie e una più piccola all’altezza del petto. Tutte “nascoste” a livello visivo, in omaggio al design minimalistico di Devold.Il collo è alto e, se la zip viene tirata fino in cima, consente di coprire bene fino al mento. Il cappuccio è molto ampio, ottimo per essere indossato con il casco senza ostacolare nei movimenti della testa ed è facilmente regolabile da un elastico posto sulla nuca.Ho riscontrato solo un punto debole nella giacca Trollkryka: l’assenza delle aperture di ventilazione sotto le ascelle, che sul sito Devold sono segnalate erroneamente come presenti. Peccato, perché sicuramente avrebbero potuto essere un punto in più a favore della traspirazione.Infine l’ingombro da chiusa: non è esagerato ma sicuramente non è minimale. Diciamo che non è un capo per salite super veloci con zaini da 20 litri.l’ingombro della giacca da chiusaFunzionalità pantaloniAmmetto che i Devold Trollkryka mi hanno fatto cambiare idea anche sui pantaloni con le bretelle, verso i quali sono sempre stato scettico. Merito di uno studio funzionale molto attento, che li rende comodi e pratici. Le bretelle sono comunque rimovibili.La comodità si ritrova nel taglio abbondante, nelle ginocchia preformate e nel fondo gamba con larghezza regolabile in tre misure, per adattarsi alle varie dimensioni dello scarpone in modalità salita e discesa. Oltre alla ghetta elastica interna, i pantaloni presentano un generoso e robusto rinforzo anti lamine in cordura.La praticità si vede in particolare nello studio delle zip. Quella centrale è a doppio cursore, molto utile per noi maschietti quando scappa la pipì. Poi ci sono le due laterali, che servono per l’aerazione e sono entrambe bidirezionali. Ma quella di destra ha l’apertura superiore che parte dal girovita, quindi consente di aprire completamente i pantaloni senza sfilare le bretelle. Un’ottima soluzione per le esigenze fisiologiche, anche femminili.zip frontale dei pantalonizip laterale di aerazionezip laterale per apertura completaLa funzionalità dei pantaloni è completata dalla presenza di ben quattro tasche: due piccole inserite nella fascia elastica (questa in tessuto sintetico) all’altezza della vita. Comode per inserire uno smartphone di medie dimensioni o un artva compatto come l’Evo 5.due più ampie all’altezza delle cosce, utili per riporre fasce o guanti.taschina elastica in vitatasca sulla cosciaVestibilità del Devold TrollkrykaLe taglie del Devold Trollkryka sono scandinave, quindi consiglio di prendere una taglia in meno rispetto alla propria. Io sono alto 195 cm per 80 kg, magro, e solitamente vesto tra la L e la XL europea, a seconda dei marchi. In questo caso avevo una taglia L, che mi risulta giusta in lunghezza ma un po’ abbondante in larghezza.Consigliato perIl Devold Trollkryka è un capo per molti aspetti rivoluzionario, grazie al quale la lana merino ha toccato traguardi che pochi pensavano avrebbe potuto raggiungere. Certo, anche questo come altri prodotti della casa norvegese, è un capo non per tutti. A cominciare dal prezzo impegnativo.Lo consiglierei a chi vuole fare l’esperienza di un softshell da sci unico, oggettivamente diverso da tutto quello che oggi propone il mercato. Un capo che restituisce una sensazione di naturalità che è appagante in quanto tale, al di là delle ottime performance tecniche che riesce comunque ad esprimere.Sotto un profilo più prosaico, è un capo adatto a chi vuole avere un completo di grande qualità da portarsi dietro da dicembre ad aprile. Fuori pista come - perché no - in pista, grazie alla sua estetica sobria e minimalista.[prezzo-link link=""https://mountainreview.it/vai/devold-trollkryka-woolshell/""]"
29722,"Vaude Simony IV 2.5-Layer","La Vaude Simony IV 2,5-Layer è una giacca hardshell con cappuccio, leggera ed elastica, ideale per escursionismo e trekking in montagna. È particolarmente indicata per temperature non troppo rigide e condizioni di pioggia o vento moderato.L’azienda la propone anche per l’alpinismo, e in parte a ragione, ma le sue caratteristiche la rendono più adatta ad attività “in cammino” o, se preferite, all’utilizzo in MTB.Caratteristiche tecniche della Vaude Simony IV 2.5LHardshell 2,5 layerTessuto principale (strato esterno) - 100% poliammideMembrana (strato interno): 100% poliuretano privo di fluorocarburi e PTFETrattamento Ecofinish (DWR) privo di fluorocarburi (PFC) che aumenta l’idrorepellenzaTessuti Stretch che donano elasticità al prodottoCappuccio regolabile con tesa e rete frontaleGiro vita regolabile con una sola manoVentilazione sotto le ascelle tramite zipPolsini con velcro regolabileDue tasche esterne con zipZip di chiusura frontale con tessuto interno completoPeso: 400 gPaese produttore: Vietnam[link-produttore link=""https://mountainreview.it/vai/vaude-simony-iv-2-5/""]Modalità di testIl prodotto è stato testato in una varietà di condizioni meteorologiche e di attività: dalla semplice passeggiata all’escursione giornaliera impegnativa, passando per uscite su neve, alpinismo e persino cascate di ghiaccio.Il periodo di prova si è svolto tra l’autunno e l’inizio dell’inverno, per un totale di circa una dozzina di uscite. La giacca è stata utilizzata a quote comprese tra i 400 e i 2800 metri, con temperature variabili dai -5°C ai 20°C. È stata sottoposta a condizioni di pioggia continua e vento moderato, per valutare al meglio l’efficacia della membrana.La prova sul campo della Vaude Simony IV 2.5LImpressioni generaliLa prima volta che ho indossato questa giacca, ho avvertito subito una piacevole sensazione di essere “avvolto” in un capo comodo e leggero. Non ho percepito quella tipica sensazione “plasticosa” che caratterizza alcuni gusci, grazie alla struttura della Simony IV 2,5L.Il mezzo layer aggiuntivo all’interno protegge la membrana microporosa, riducendo l’attrito tra tessuto e corpo e offrendo una scorrevolezza superiore. Questo si traduce in un materiale più morbido e in una sensazione decisamente più confortevole sulla pelle.Un altro aspetto che ho apprezzato è l’elasticità del tessuto, che migliora l’adattabilità della giacca ai movimenti del corpo, rendendola ancora più pratica e funzionale.Costruzione e materialiUn aspetto fondamentale di questo prodotto è la scelta della casa produttrice di puntare su una produzione eco-sostenibile e rispettosa dell’ambiente. I materiali utilizzati per la Vaude Simony IV 2,5L sono privi di sostanze PFC (fluorocarburi) e PTFE (politetrafluoroetilene, comunemente noto come Teflon). Queste sostanze sono considerate critiche per la salute e l’ambiente, non solo per la loro nocività, ma anche per le difficoltà legate al loro smaltimento.Anche il trattamento esterno DWR (Durable Water Repellent) è realizzato senza l’uso di sostanze PFC. Nonostante queste scelte eco-sostenibili, l’azienda è riuscita a produrre un capo tecnicamente valido e con ottime prestazioni. Un risultato davvero notevole!Per chi volesse approfondire il tema, consiglio questo articolo direttamente dal sito di Vaude sulla sostenibilità della membrana. Da notare che Vaude ha ricevuto il 'Premio tedesco per la sostenibilità 2024', a conferma del suo impegno verso pratiche responsabili e innovative.Membrana Ceplex GreenCome già accennato, questa giacca è un modello a 2,5 strati. La membrana principale, laminata sullo strato esterno, è responsabile della protezione contro umidità e vento, garantendo al contempo una buona traspirabilità. Questa membrana, chiamata Ceplex Green, è resistente a una colonna d’acqua di almeno 10.000 mm, offrendo una impermeabilità sufficiente contro una pioggia moderata. Per un approfondimento su questi temi, si veda l'articolo dedicato a come scegliere il guscio.Dopo 30 minuti sotto la pioggiaDopo più di un'oraUn aspetto particolarmente interessante è che la Ceplex Green è prodotta utilizzando almeno il 25% di materiali riciclati o di origine biologica, sostituendo così le tradizionali materie prime a base di petrolio. E qui arriva il dettaglio curioso: tra i materiali riciclati utilizzati ci sono principalmente fondi di caffè! Un esempio di innovazione sostenibile davvero degno di nota.Esterno della membranaTrama internaProtezione dal vento e dall'acquaSotto la pioggia continua ho riscontrato che dopo un paio d’ore il trattamento DWR superficiale sembra venir meno, ma una volta asciugata per bene la giacca, al test successivo sotto la pioggia il trattamento risulta di nuovo efficiente. Si consiglia comunque l’applicazione periodica di uno spray atto a ripristinare l’idrorepellenza del capo (si veda in proposito l'articolo su come lavare il guscio).Punti di contatto dello zainoIn generale, l’impermeabilità di questa giacca è buona. Tuttavia, camminando sotto una pioggia continua per più di un’ora, ho notato che l’acqua, lentamente, tende a filtrare. La filosofia di questa giacca, del resto, è quella di privilegiare compattezza, leggerezza e traspirabilità, Chi volesse performance di impermeabilità più elevate dovrebbe orientarsi su gusci più pesanti, a tre strati.Nessun problema invece per quanto riguarda la protezione dal vento, dove la Vaude Simony 2,5 si è dimostrata un’ottima barriera.Traspirabilità e isolamento termicoLa traspirabilità di questa giacca è molto buona durante attività di media o bassa intensità e in condizioni di umidità esterna accettabili. In situazioni di pioggia intensa (quindi con un’umidità vicina al 100%), questa caratteristica inevitabilmente si riduce. La stessa cosa avviene quando la si usa durante attività ad alta intensità aerobica. Va detto, però, che questo aspetto è piuttosto soggettivo e dipende dalle esigenze personali.Invece l’isolamento termico non è una qualità evidente della Vaude Simony IV, progettata principalmente per proteggere dagli agenti atmosferici. È quindi fondamentale vestirsi adeguatamente a strati per garantirsi un comfort termico.FunzionalitàIl cappuccio comprende la tesa e una piccola rete elastica interna che migliora la vestibilità sulla fronte e aiuta a tenere la tesa in posizione. Il sistema di regolazione è classico posteriore mediante un unico elastico, e la cura nei dettagli e nelle cuciture è elevata. A sistema chiuso, pertanto, il cappuccio calza molto bene sul capo.&nbsp;Cappuccio con tesaRegolazione cappuccioIn vita abbiamo anche qui il classico sistema ad elastico con il fermo ancorato alla giacca in modo da poterlo utilizzare usando una sola mano. Anche questo funziona bene.Regolazione in vitaLe cerniere di questa giacca si distinguono per la loro ottima qualità: sono scorrevoli e sembrano progettate per garantire una buona durabilità nel tempo. La Simony IV 2,5 L è dotata di una cerniera principale frontale, due sulle tasche laterali e altre due sulle prese d’aria posizionate sotto le ascelle.Queste ultime si rivelano particolarmente utili: sono ampie, dotate di doppia zip e facili da regolare, offrendo un'eccellente comodità. Si dimostrano indispensabili durante attività ad alta intensità, dove aiutano a dissipare il calore e l’umidità corporea in modo efficace.La cerniera principale presenta nella parte sommitale una protezione in tessuto che rende più confortevole lo sfregamento sul mento una volta chiusa. Piccoli dettagli ma importanti.I polsi sono dotati di classica chiusura con velcro che permette un buon range di regolazione, semplice ed efficace.Polsini in velcroPeso e ingombroL’ingombro di questa giacca è decisamente contenuto. Una volta compressa sta poco più che in una mano.Questa caratteristica, insieme al peso contenuto (400 gr nella taglia M), la rendono adatta ad essere infilata in qualsiasi zaino, anche in un 20 litri da escursionismo veloce.Prova alpinimo invernaleCome accennato in precedenza, la giacca Vaude Simony IV 2,5 L è pensata per un utilizzo in condizioni non particolarmente estreme. Tuttavia, ho voluto testarla anche durante attività alpinistiche invernali e su cascate di ghiaccio, indossandola insieme all’imbragatura. Avevo la sensazione che potesse reggere bene, e questa impressione si è rivelata corretta. La giacca ha offerto un'ottima performance anche in queste condizioni più impegnative.Una volta indossata l’imbragatura, la giacca risulta abbastanza lunga da non scivolare durante l'estensione delle braccia. Le tasche sono parzialmente coperte dal fascione dell’imbrago, ma una parte rimane accessibile, sufficiente per riporre guanti o cellulare. La libertà di movimento è eccellente e, grazie alla leggerezza della giacca, sembra quasi di non averla addosso.Tuttavia, non è così robusta come un guscio a tre strati, quindi, se si intende usarla per salite alpinistiche invernali o cascate di ghiaccio, è meglio prestare attenzione agli sfregamenti contro roccia o ghiaccio.La traspirabilità consente un buon scambio di calore tra l'interno e l'esterno, evitando un’eccessiva sudorazione. Tuttavia, durante le soste, è consigliabile aggiungere un piumino, poiché questo guscio è estremamente leggero e privo di capacità termiche significative.Non la raccomanderei per attività in alta quota sopra i 3000 metri, ma per il resto la giacca si dimostra molto versatile.VestibilitàLa taglia utilizzata per il test è la M, e per il mio tipo di corporatura, altezza e peso (180 cm per 73 kg) non ho riscontrato differenze con altri capi simili che utilizzo normalmente. Veste molto bene.Consigliata perLa Vaude Simony IV 2,5 L è una giacca ideale per l’escursionista (o biker) evoluto che cerca un capo funzionale e con un buon rapporto tra impermeabilità, traspirabilità e libertà di movimento. È perfetta per l’utilizzo dalla primavera all’autunno, in montagna fino a 3000 metri, ma anche per trekking a basse quote. Non è una giacca specifica da alpinismo, però se la cava bene anche in questo ambito, a condizione di stare su difficoltà non troppo elevate. Per cui è un capo che può accompagnare nella gita veloce in giornata fino all'escursione più impegnativa, quale un'alta via o un sentiero attrezzato in quota.Il classico guscio ""factotum"", da portarsi sempre dietro per qualsiasi evenienza grazie ad un ingombro ed un peso più che onesti. [prezzo-link link=""https://mountainreview.it/vai/vaude-simony-iv-2-5/""]"
29772,"Ternua Race","Il Ternua Race è un completo da alpinismo e scialpinismo composto da giacca e pantaloni. La giacca è prodotta in Strormfleece Pro, una composizione brevettata dal brand basco che combina un tessuto felpato in pile con un tessuto softshell. Il tutto ottenuto dal riciclo delle bottiglie in PET.Stesso discorso vale per i pantaloni che, con un taglio aderente, permettono grande libertà di movimento sia in salita che in discesa, grazie alla loro elasticità.La traspirabilità e la leggerezza ne fanno un completo adatto alle lunghe gite scialpinistiche primaverili e all'uso con le ciaspole.Caratteristiche tecniche del completo Ternua RaceMateriale principale: 92% poliammide + 8% elastan, ricavato dal riciclo di bottiglie di plasticaTecnologia Stormfleece ProPeso: giacca (taglia XL) 570 g, pantalone (taglia L) 445 gGiacca: cappuccio con collo rialzato indossabile con il casco, cerniera a mono cursore, due tasche anteriori con zip, due tasche interne aperte, polsini elastici con passa pollicePantaloni: due tasche anteriori, chiusura con elastico, rinforzi in cordura anti lamina, fondo gamba elastico regolabile con cernieraCertificazioni: Bluesign®, PFC FreePaese produttore: Vietnam[link-produttore link=""https://mountainreview.it/vai/ternua-race-jkt-m-pt-m""]Modalità di testHo testato il completo Ternua Race  durante diverse gite primaverili, incontrando una ampia varietà di condizioni. In alcune occasioni ho trovato temperature fredde, con lo zero termico a 1600 metri e -3°C alla partenza, anche con vento teso e nevischio. In altre ho affrontato le classiche condizioni di fine stagione, con diversi gradi sopra lo zero. Ho utilizzato il completo anche oltre i 4000 metri sul Pizzo Bernina e su alcune cime del gruppo Ortles-Cevedale sopra i 3400 metri.La giacca Ternua Race l’ho usata come ultimo strato sia in salita che in discesa, come è normale fare con un softshell di questo tipo. In alcune occasioni, con temperature più basse, l’ho abbinata a un piumino leggero da 100 grammi. Solo in alcune situazioni più fredde ho preferito indossarla come strato intermedio, mettendoci sopra un piumino pesante che non sarebbe stato comodo indossare sotto.Per quanto riguarda i pantaloni, li ho sempre utilizzati come unico strato, senza intimo al di sotto, e si sono rivelati sufficientemente termici per le condizioni incontrate.La prova sul campo della Ternua Race Jkt M &amp; Pt MTessuti e materialiIl tessuto Stormfleece Pro in cui sono realizzati entrambi i capi è una combinazione di softshell esterno e di micro-pile interno che permette un’adeguata protezione dal vento e dal freddo. Il tessuto è inoltre elastico in tutte le direzioni, cosa che garantisce un'ottima libertà di movimento. Pur non essendo un hardshell impermeabile, l’isolamento dalla neve è buono: il tessuto è rimasto asciutto e mi ha protetto senza problemi anche durante una nevicata primaverile.Dettaglio tessuto interno e tirante di regolazione in vitaFunzionalità della giacca Ternua RaceLa giacca è dotata delle classiche tasche ventrali con zip, ampie e ben accessibili. I cursori hanno un comodo cordino che permette di aprire e chiudere le zip anche se si indossano dei guanti. Peccato che la giacca sia dotata di solo queste due tasche: sarebbe potuta essere comoda una tasca sul petto o una interna.La cerniera principale è a mono cursore: l'eventuale imbrago va indossato sopra alla giacca, come avviene di solito per i mid-layer come questo.I polsini della Ternua Race sono realizzati in tessuto elastico e dotati di una pratica asola per il pollice, particolarmente utile in caso di vento. Questa soluzione consente di indossare guanti pesanti sopra i polsini per garantire un isolamento completo da aria e neve durante la discesa, oppure di utilizzare guanti più leggeri sotto i polsini durante la salita.i polsini con asolail cappuccio ben sagomatoIl cappuccio della giacca è ampio e compatibile con l’uso del casco, offrendo una buona protezione contro il vento. Grazie a un pratico cordino elastico, può essere regolato facilmente sulla nuca per una vestibilità ottimale.La parte inferiore della giacca è dotata di due coulisse elastiche che permettono di stringerla comodamente per una migliore aderenza e protezione contro l’aria fredda.Invece, un aspetto che non mi ha convinto è l’assenza di cerniere ascellari di ventilazione. Durante le salite a ritmo veloce, questa mancanza penalizza la traspirabilità.Funzionalità dei pantaloni Ternua RaceI pantaloni risultano molto comodi, grazie al tessuto elastico che garantisce una completa libertà di movimento. Sono dotati di due tasche laterali con chiusura a zip, ciascuna munita di un pratico cordino sul cursore per facilitarne l’apertura e la chiusura. Tuttavia, ho sentito la mancanza di una terza tasca, anche di dimensioni ridotte, per maggiore praticità.Come per la giacca, anche nei pantaloni manca un sistema di ventilazione con cerniere. Durante la salita sotto il sole primaverile, questa assenza si è fatta notare.Nella zona degli scarponi, i pantaloni sono rinforzati con inserti protettivi in Cordura, che assicurano una buona resistenza all’usura.La parte inferiore è dotata di una ghetta elastica che permette di fissare saldamente i pantaloni agli scarponi, evitando che si spostino. Sebbene il diametro sia leggermente stretto (almeno per la mia taglia 45), con un po’ di forza si riescono comunque a coprire i ganci. Va meglio con gli scarponi da alpinismo o da trekking invernale.In vita, il pantalone si regola tramite un cordino elastico, rapido e semplice da utilizzare. Tuttavia, manca la classica zip frontale, una caratteristica generalmente presente in tutti i pantaloni da uomo e che avrebbe aggiunto praticità al capo.VestibilitàAvendo un’altezza di 191 cm e un peso di 82 kg, ho scelto una taglia XL sia per la giacca che per i pantaloni. La giacca si distingue per un’ottima vestibilità: aderente il giusto, permette di muoversi liberamente e consente di indossare comodamente un piumino leggero sotto. Allo stesso tempo non risultare ingombrante qualora sia necessario indossarci sopra un guscio impermeabile.I pantaloni hanno una lunghezza adeguata e sono facilmente regolabili in vita grazie al cordino elastico. Tuttavia, ho riscontrato che la vestibilità sui polpacci è un po’ stretta, il che comporta qualche difficoltà nel coprire gli scarponi, specialmente nella zona dei ganci.Consigliato perNonostante sul sito dell'azienda lo si descriva come adatto anche al trekking, ritengo che il suo terreno di azione sia lo scialpinismo ed eventualmente l'escursionismo invernale con le ciaspole. Il suo essere una via di mezzo tra un mid-layer e un softshell, è interessante per chi ricerca un assetto leggero grazie ad un capo che svolge entrambe le funzioni e che può essere associato, se serve, ad un piumino o ad un guscio.La sua vestibilità attillata e il tessuto elastico lo rendono indicato anche su terreni tecnici, dove ci si arrampica, con picca, ramponi e sci in spalla.Per questo lo ritengo ideale per le uscite del tardo inverno e della primavera: leggero, con una buona traspirazione, è perfetto per le giornate con temperature non troppo fredde. Peccato solo per la mancanza delle aperture di ventilazione sui pantaloni, che ne avrebbero aumentato la versatilità.[prezzo-link link=""https://mountainreview.it/vai/ternua-race-jkt-m-pt-m""]"
29800,"Dynafit Ridge Pro","I Dynafit Ridge Pro appartengono alla “Ridge Series,” una linea completa che include sci, attacchi e scarponi per offrire un set performante e armonizzato. Questi scarponi, in particolare, sono stati presentati al pubblico durante l’ISPO, dove hanno conquistato il prestigioso ISPO Award 2023 grazie alle loro innovazioni tecnologiche.Dynafit ha dedicato grande impegno alla ricerca e sviluppo dei materiali, introducendo numerose innovazioni nel design e nella funzionalità. Tra queste spiccano la costruzione cabrio dello scafo con la floating tounge che permette una camminabilità molto buona e un nuovo sistema di chiusura che migliora notevolmente le prestazioni. Il risultato è maggiore precisione e reattività in discesa con un peso complessivo decisamente contenuto. Caratteristiche tecniche del Dynafit Ridge ProMateriale scafo: Grilamid® caricato di fibra di carbonioSuola: Vibram Traction LugSistema di chiusura: Fascia per gambaletto, 1 gancio con fascia dentellata con sistema a cricchetto&nbsp; al collo del piede e per lo scafo sistema Mdz (simil Boa)Leva ski-walk: Hoji Lock&nbsp;Linguettone: Floating TongueAngolo di mobilità: 70°Flex: 120Inclinazione in avanti: 12° -15°Peso 1.250 g (misura 26.5)Paese di produzione: Italia&nbsp;[link-produttore link=""https://mountainreview.it/vai/dynafit-ridge-pro/""]ScafoLo scafo è in Grilamid caricato di fibra di carbonio che differenzia la versione Pro dei Dynafit Ridge da quella base.&nbsp;La scelta di caricare lo scafo con la fibra di carbonio rende del 10% più rigido e 30 grammi più leggero lo scarpone “Pro” dalla versione base.ScarpettaLa scarpetta utilizzata per i Dynafit Ridge Pro è la Dinafitter 5 2.0, una rivisitazione della Dinafitter presente già in altri modelli del marchio, come la linea TLT.&nbsp; La scarpetta ha un peso contenuto (190 gr) e uno spessore di 5 mm, inoltre è termoformabile.Scarpetta Dynafitter 5 2.0SuolaLa suola in Vibram garantisce una tenuta eccellente in fase di camminata. La tecnologia utilizzata è la Traction Lug che consiste nel creare dei tasselli scanalati per aumentare la superficie a contatto con il suolo e di conseguenza la trazione e stabilità.Lo scafo e il sistema MDZVibram Traction LugSistema di chiusuraI Dynafit Ridge Pro sono dotati del sistema di chiusura Hoji Lock, un meccanismo già noto grazie ai Tigard 130, che offre una soluzione innovativa per passare rapidamente dalla modalità walk a quella ski. Azionando la leva posizionata sul retro del tallone, si attiva un sistema interno di due perni laterali che si incastrano saldamente, creando un collegamento rigido tra lo scafo e il gambetto.Questo design garantisce una trasmissione precisa dell’energia in discesa, migliorando la stabilità e il controllo. Durante la camminata, invece, i perni ruotano liberamente, permettendo un’ampia escursione del gambetto con un angolo di movimento che raggiunge i 70°, ideale per lunghe salite e fasi di avvicinamento. Chiusura con la leva Hoji LockModalità di testI Dynafit Ridge Pro sono stati messi alla prova durante circa dieci uscite nella stagione invernale-primaverile 2023/2024, su una vasta gamma di condizioni di neve: dalla polvere alla crosta ghiacciata, dalla neve dura fino al firn primaverile. Li ho testati anche in pista in un paio di occasioni, per valutarne il comportamento in scenari più strutturati.Set sci-attacco utilizzati:Atomic Backland 85 - Lunghezza 179 cm (117 - 85 - 105.5 mm) con attacco ATK Crest 10K2 Wayback 89 - Lunghezza 174 cm (121 - 89 - 107 mm) con attacco ATK Rent Me 12 EVO FreerideInoltre, ho avuto modo di abbinare gli scarponi con i ramponi CAMP Blade Runner (aggancio C3 full-ramponabili), che si sono adattati perfettamente, dimostrando la loro versatilità anche in contesti alpinistici più tecnici.La varietà delle condizioni e delle attrezzature ha permesso di testare a fondo le caratteristiche dei Ridge Pro in termini di comfort, prestazioni e adattabilità a diversi utilizzi.La prova sul campo dei Dynafit Ridge ProCalzata e ingresso del piedeL’ingresso e l’uscita del piede nei Dynafit Ridge Pro sono resi estremamente agevoli grazie a un design ben studiato. L’ampia mobilità del gambaletto, insieme alle linguette anteriore e posteriore, facilita sia la calzata che la regolazione della scarpetta. Un dettaglio importante da notare è la corretta sovrapposizione delle linguette del gambaletto, indicata dalla scritta ""inside"", che assicura un corretto posizionamento.Al primo utilizzo, ho avvertito una sensazione di compressione circolare sul collo del piede. Questa sensazione inizialmente negativa, riportata anche da altri tester, è causata da un rinforzo dello scafo. Tuttavia, durante l’attività, la pressione scompare, e lo scarpone diventa confortevole.Con un last di 101 mm, ho trovato lo scarpone adeguato alla mia pianta leggermente larga, senza riscontrare fastidi particolari. La scarpetta è comoda e avvolgente nella zona delle dita e del mesopiede, ma offre una tenuta meno costrittiva sopra il calcagno, dove il piede tende a scivolare leggermente verso l’alto se si utilizza una calza sottile. Nonostante questo, non ho riscontrato problemi di vesciche durante le uscite.In termini di protezione termica e traspirabilità, il prodotto si è rivelato eccellente. Anche con temperature percepite di -30°C, le estremità sono rimaste calde. Allo stesso tempo, nelle uscite primaverili, la buona traspirazione ha evitato eccessiva sudorazione.Regolazioni e sistemi di chiusuraGambaletto e fascione anterioreLa chiusura del gambaletto è garantita da una fascetta in velcro con una scala graduata, che facilita la regolazione. La fascia sul collo del piede include un doppio sistema di regolazione:Una fascia dentellata con sistema a cricchetto.Un gancio che aumenta la rigidità una volta fissato, migliorando la tenuta di caviglia e tallone.Sistema MDZLa parte bassa del piede è regolata dal sistema MDZ, un meccanismo simile al BOA che consente microregolazioni per adattarsi alle esigenze dello sciatore. Tuttavia, il sistema richiede attenzione durante l’allentamento:Se si solleva il perno del MDZ mentre la fascia del collo del piede è ancora fissata, il cavo metallico può formare grandi asole, compromettendo l’efficacia del sistema e facendo andare l'aggancio del cavo sotto all'aletta di plastica anteriore. In tal caso, è necessario riavvolgere il cavo manualmente, un errore che si impara presto a evitare.il sistema MDZl'aggancio del cavo del sistema MDZ coperto dall'aletta di plastica anterioreFacilità di uscitaCome per l'ingresso del piede, anche per rimuovere lo scarpone la fatica è minima. Lo scarpone si apre completamente grazie alla mobilità delle sue componenti, e una linguetta verticale in tessuto facilita lo slaccio del sistema MDZ.La linguetta da azionare per facilitare lo sgancio dei tiranti della rotellaComplessivamente il sistema di chiusura è molto valido, nonostante i soli tre punti di fissaggio. Occorre solo prenderci un po' la mano, essendo più complicato rispetto ai classici sistema a gancio. In salitaLa struttura cabrio dello scafo con la floating tongue rappresenta uno degli aspetti più innovativi dei Dynafit Ridge Pro. Questa linguetta mobile, progettata per muoversi avanti e indietro, offre un notevole comfort in salita, specialmente su terreni molto inclinati. La possibilità di avanzare il gambaletto e di far scivolare il linguettone lungo lo scafo garantisce al piede maggiore libertà di movimento, permettendo una progressione naturale e fluida.Durante la salita, l'ampia escursione del gambetto si fa davvero apprezzare, permettendo di piegare il piede in avanti anche in situazioni impegnative. Questo favorisce una trasmissione efficace dell'energia allo sci, migliorando il passo e riducendo l'affaticamento.https://www.youtube.com/watch?v=83WEREag7w0Piegando il piede all'indietro, la floating tongue limita leggermente il movimento, ma l'impatto è minimo e non compromette la libertà necessaria in fase di camminata.Il sistema di regolazione costituito da rotore MDZ, gancio con tirante e fascione sul gambaletto permettono di regolare lo scarpone personalizzando il sistema di chiusura a seconda delle preferenze dello sciatore.&nbsp;Utilizzo con ramponi e in camminataUtilizzando i ramponi automatici con le punte frontali da ghiacciaio ho avuto sempre una sensazione di stabilità. La tassellatura spessa della suola non interferisce con il rampone. La rigidità dello scarpone trasmette bene il peso alle punte anteriori nella fase di risalita di pendii ripidi.&nbsp;Durante le fasi di camminata senza rampone ho messo alla prova la suola “Traction Lug” e devo dire che non ho avuto problemi di grip sulle rocce, anche se bagnate o leggermente innevate.&nbsp;I Dynafit Ridge Pro in discesaIl passaggio dalla modalità walk a quella ski nei Dynafit Ridge Pro cambia radicalmente l'assetto dello scarpone, trasformandolo da flessibile e comodo a rigido e avvolgente. Questo cambio è garantito dalla tecnologia Hoji Lock, che consente di passare dalla fase di salita a quella di discesa abbassando una semplice leva. Tuttavia, questa transizione non è sempre immediata e richiede alcune micro-regolazioni per ottimizzare il comfort e le prestazioni in discesa.Una volta abbassata la leva, il boost sul gambaletto tende a stringersi molto, risultando scomodo, quindi è consigliabile allentarlo leggermente prima della discesa. Invece, la fascia dentellata al centro necessita di essere regolata manualmente con un paio di scatti per ottenere il giusto equilibrio tra rigidità e comfort.Una volta regolato, lo scarpone si rivela veloce, reattivo e ben strutturato, con caratteristiche tecniche che lo rendono adatto a sciatori esperti che cercano performance elevate in discesa. Il gambaletto gestisce efficacemente il peso dello sciatore trasferendolo alla parte inferiore dello scarpone e garantendo stabilità e controllo durante la sciata. In particolare, quando si appoggiano le tibie in avanti per ""caricare"" lo sci, si sente tutto il controllo dato dallo scafo iniettato di fibre in carbonio. Una sensazione solitamente restituita da un quattro ganci e che non ci si aspetta da uno scarpone di 1.200 grammi.I Ridge Pro brillano nella gestione del cambio da una lamina all'altra, offrendo sicurezza anche su terreni tecnici e neve impegnativa. La risposta immediata agli input dello sciatore rende questo modello ideale per chi cerca precisione e reattività. In generale i Dynafit Ridge Pro dimostrano un grande equilibrio, eccellendo sia in salita che in discesa. Pur richiedendo un minimo di esperienza e attenzione nella regolazione, offrono un livello di controllo e reattività che li rende un prodotto di riferimento per sciatori esperti.Consigliato perTrovo i Dynafit Ridge Pro particolarmente adatti agli scialpinisti evoluti che apprezzano discese tecniche e richiedono un buon supporto durante la sciata, senza sacrificare la leggerezza in salita.Sono ideali per chi proviene dal mondo light e vuole - senza caricarsi troppo di peso - uno scarpone più performante in discesa. Ma sono perfetti anche per chi viene dal mondo tour e cerca uno scarpone leggero per i grandi dislivelli.In ogni caso consiglio questi scarponi a scialpinisti con un buon livello di esperienza e tecnica, capaci di apprezzare pienamente le prestazioni che questo modello può offrire.[prezzo-link link=""https://mountainreview.it/vai/dynafit-ridge-pro/""]"
29839,"DMM Apex","Apex è un modello di grande successo del produttore britannico DMM. Il modello 2024/25 ne è una rivisitazione che lo migliora in alcuni dettagli senza stravolgerne l’identità. Le DMM Apex rimangono quindi piccozze progettate per alpinismo tecnico, arrampicata su ghiaccio e misto, con un occhio alla versatilità. Più leggerezza, una geometria migliorata e un bilanciamento più efficace per favorire la battuta. Caratteristiche tecniche delle DMM ApexLunghezza: 50 cmPeso: 559 gPesi lame rimovibiliPicche intercambiabili (Ice, Ice Tech, Dry)Martello e paletta rimovibiliOmologazione TGancio manico superiore rimovibileAnello per moschettone[link-produttore link=""https://mountainreview.it/vai/dmm-apex/""]Modalità di testHo provato le DMM Apex su pareti Nord, progressione su ghiacciaio, e vie di misto con pendenze fino a 90°. Il meteo è stato sempre buono, tendenzialmente freddo.La prova sul campo delle DMM ApexOggi il mercato delle piccozze offre poche possibilità di innovazione per quanto riguarda la forma, ormai consolidata per questo tipo di strumenti tecnici. In un settore dove è difficile inventare qualcosa di radicalmente nuovo, l'attenzione delle aziende si concentra sull'evoluzione dei materiali e sulla modularità. Le DMM Apex rappresentano un esempio emblematico di questo approccio, combinando robustezza e versatilità con soluzioni moderne e adattabili.Prime impressioniPrendendo in mano le DMM Apex, si percepisce immediatamente un senso di robustezza. Pur avendo un peso contenuto, non puntano esclusivamente sulla leggerezza, ma piuttosto sulla durabilità e sull'efficacia della battuta. L'azienda dichiara di aver ridotto il peso di circa 70 grammi rispetto alla versione precedente, senza compromessi sulla resistenza, grazie all'uso di materiali più robusti e duraturi. Al tatto, questa impressione di solidità e qualità è pienamente confermata.Le lameLe DMM Apex consentono di utilizzare tre diversi tipi di lame: Ice, Ice-Tech e Dry. Tutte sono classificate come tipo 2 T secondo la normativa europea, quindi adatte a un utilizzo su roccia, neve e ghiaccio, ma si differenziano per l'angolo della punta e alcune caratteristiche specifiche. Ad esempio, le lame Ice-Tech presentano uno spuntone più largo per garantire una presa migliore su superfici ghiacciate più grandi. Le lame Dry sono progettate per essere più resistenti e per offrire un'ottima presa su piccole concrezioni. Le lame Ice, invece, sono pensate per penetrare nel ghiaccio il più facilmente possibile, rendendole ideali per questo tipo di terreno.Nonostante sia possibile intercambiare i tre tipi di lame, nella pratica si tende a utilizzare principalmente le lame Ice per un utilizzo prevalentemente su cascate di ghiaccio, oppure le Ice-Tech per vie di misto. Considerando la struttura delle DMM Apex, caratterizzata da una moderata arcuatura, è improbabile che si opti per le lame Dry, poiché il design delle piccozze non le rende particolarmente adatte a quel tipo di terreno, dove eccellono strumenti più specifici.Battuta e bilanciaturaLa battuta delle DMM Apex si distingue per forza e precisione. Durante il periodo di utilizzo, non ho quasi mai avuto la necessità di ribattere un colpo: con un movimento ben assestato, le lame penetrano immediatamente su ghiaccio o neve senza ulteriori correzioni. Questo aspetto è ciò che più mi ha impressionato delle Apex: la capacità di imprimere una forza efficace già al primo colpo.DMM ha lavorato magistralmente sull'equilibrio tra manico e testa, rendendo l'uso delle piccozze facile e piacevole. Una bilanciatura ottimale contribuisce a ridurre l’affaticamento durante lunghe sessioni in parete, mentre la precisione dell’ingresso della punta nel ghiaccio elimina la necessità di ripetere colpi (ovviamente in condizioni di ghiaccio favorevoli) e minimizza la frantumazione del ghiaccio. Inoltre, per chi avesse bisogno di un peso maggiore sulla testa, esiste la possibilità di aggiungere pesi addizionali, aumentando ulteriormente la versatilità di queste piccozze.La testa in modalità paletta e con i pesi aggiuntiviLa testa in modalità martelloManico delle DMM ApexIl manico delle DMM Apex è dotato di una sezione con maggiore grip esclusivamente nella parte inferiore, mentre nella zona centrale non presenta alcun pattern gommato per migliorare la presa. Nonostante ciò, non ho mai percepito il manico come scivoloso, nemmeno durante l’utilizzo su pareti con neve dura meno verticali, dove la piccozza può essere impugnata anche al di sopra della parte terminale. Questo dimostra la qualità dei materiali e del design, che assicurano un'ottima aderenza anche in assenza di un grip esteso.Un altro aspetto interessante è la presenza di un appoggio per la mano al di sopra della sezione gommata, che è rimovibile. Ho trovato questa caratteristica particolarmente comoda e ben bilanciata, offrendo un supporto efficace durante l'utilizzo. La parte finale del manico, completamente gommata, garantisce un eccellente grip durante la battuta, oltre a fornire un discreto isolamento dal freddo. Questo dettaglio aggiunge ulteriore comfort e praticità all’uso prolungato delle piccozze.Appoggio superiore per la mano, rimovibileIl puntale con lo spazio per il moschettone e i denti per l’appoggioLe DMM Apex si distinguono come piccozze di sostanza, che ispirano fiducia grazie alla qualità dei materiali e a un'eccellente bilanciatura, traducendosi in una battuta precisa e affidabile. Si percepisce chiaramente che sono strumenti frutto di un’attenta progettazione e di un processo di perfezionamento orientato a soddisfare le esigenze di un ampio spettro di alpinisti tecnici.Terreno di utilizzoNonostante la loro versatilità, le Apex non sono progettate per affrontare ogni tipo di terreno. Il loro habitat ideale è l’alpinismo tecnico: eccellono su vie di misto, goulotte, pareti Nord e terreni simili. Sulle cascate di ghiaccio si comportano ottimamente, a patto che non si affrontino difficoltà verticali estreme, dal grado WI5 in su. Su inclinazioni più elevate o strapiombanti, la limitata arcuatura del manico diventa evidente, limitandone l'efficacia. Per gli stessi motivi non sono particolarmente adatte al dry tooling.Su terreni alpinistici semplici le Apex si comportano discretamente, ma non è qui che esprimono il loro massimo potenziale. Infatti, la loro lunghezza le rende meno pratiche per avvicinamenti o discese, dove l’appoggio risulta limitato. Insomma, queste piccozze rappresentano una scelta eccellente per chi cerca performance elevate su terreni alpinistici difficili e tecnici, su difficoltà contenute sono oggettivamente sovradimensionate.Comportamento su cascate di ghiaccioHo testato le DMM Apex anche su un paio di cascate di difficoltà WI4. La battuta si è dimostrata eccellente, con le lame Ice che penetrano facilmente nel ghiaccio. Su ghiaccio in buone condizioni, ho quasi sempre evitato di dover ribattere, un aspetto che valorizza ulteriormente la precisione e l’efficacia di queste piccozze. Si comportano quindi molto bene finché le sezioni verticali sono limitate a pochi metri. Tuttavia, la scarsa arcuatura del manico si fa sentire su tratti verticali più lunghi, aumentando l’affaticamento degli avambracci e rendendo la progressione più impegnativa.Consigliate perLe DMM Apex sono piccozze polivalenti, ideali per vie di misto, alpinismo tecnico (come goulotte e pareti nord) e, all’occorrenza, cascate di ghiaccio fino a difficoltà WI4/5. Si adattano bene a diversi terreni, eccezion fatta per l’alpinismo classico, a causa della lunghezza, e per cascate molto verticali o strapiombanti. Rappresentano una scelta perfetta per chi cerca un attrezzo versatile, adatto a molteplici attività in montagna, senza la necessità di selezionare una piccozza specifica prima di uscire di casa.La costruzione bilanciata, che coniuga leggerezza e durabilità, le rende ideali per alpinisti con un alto livello tecnico. Alpinisti esigenti, che non vogliono scendere a compromessi sulla qualità degli attrezzi che usano. [prezzo-link link=""https://mountainreview.it/vai/dmm-apex/""]"
29874,"Majesty Superpatrol Carbon","Il Majesty Superpatrol Carbon è, come indicato dalla casa, uno ""sci dinamico, responsivo e super leggero"" progettato per sciatori avanzati e professionisti della montagna, anche se in questo test si è dimostrato anche uno sci facile adatto anche ai principianti. Questo modello, insieme ai Supernova, Superscout e Superwolf, fa parte della gamma di sci da touring di Majesty, caratterizzati da una larghezza centrale compresa tra 93 e 96 mm.Caratteristiche tecniche dei Majesty Superpatrol CarbonMateriali: core di Paulonia, fibra di vetro triax, layup in carbono, fibre di carbonio/kevlar, piastre di textolite&nbsp;Costruzione: Semi hybrid (camber/front rocker)Soletta: Fast Base IS7200&nbsp;Rocker: 250 mm in puntaLunghezze disponibili: 161, 169, 177, 185Sidecut (sci in test 169): 128 / 94 / 110Peso: 1350 gRaggio: 17.5 mPaese di costruzione: Polonia[link-produttore link=""https://mountainreview.it/vai/majesty-superpatrol-carbon/""]Modalità di testGli sci Majesty Superpatrol Carbon sono stati testati tra aprile e dicembre 2024 durante gite di scialpinismo con dislivelli compresi tra 1800 e 2000 metri. Nonostante una stagione invernale prolungata, i test si sono concentrati su condizioni di neve morbida/polverosa e neve dura compatta. Gli sci erano equipaggiati con i nuovi attacchi ATK Raider 12 SL, mentre gli scarponi utilizzati per il test erano i Tecnica Zero G Tour Scout W.Le pelli abbinate, le Majesty Superpatrol Climbing/Touring, sono state testate insieme agli sci. Queste pelli, di tipo ""Hot-Melt"", sono realizzate con una composizione 65% Mohair e 35% Nylon, ideali per offrire un buon compromesso tra scorrevolezza e tenuta in salita.La prova sul campo dei Majesty Superpatrol CarbonPrime impressioniLa prima caratteristica che colpisce dei Majesty Superpatrol Carbon è la loro leggerezza. Abituata ai miei Black Crows Navis Freebird, che pesano quasi 1.6 kg a sci, con i Superpatrol Carbon sembra di non avere praticamente nulla ai piedi. Un altro elemento evidente è la sciancratura marcata dello sci, con un raggio di curvatura di soli 17,5 m, dovuta al palettone anteriore largo 128 mm combinato con un sotto piede stretto di 94 mm.Provando a piegare lo sci spingendo sulla zona dell'attacco, si nota che la flessione avviene principalmente nella zona sotto il palettone e non uniformemente lungo tutta la lunghezza dello sci.La posizione dell'attacco è leggermente arretrata verso la coda, una scelta progettuale pensata per aumentare la manovrabilità e agevolare le curve, specialmente in condizioni di neve fresca. Confrontandoli con i Black Crows Navis della stessa lunghezza, il montaggio è arretrato di un paio di centimetri. Questa differenza non si avverte molto in discesa su nevi morbide, dove lo sci rimane manovrabile e garantisce un buon galleggiamento grazie al rocker pronunciato e alla dimensione importante del palettone anteriore. Tuttavia, su neve più dura, una posizione dell'attacco più avanzata verso la punta potrebbe migliorare la distribuzione della pressione e il comportamento dello sci.https://youtube.com/shorts/PMjUhJpZGFg?feature=shareIl test in sintesiEstetica e designEsteticamente, i Majesty Superpatrol Carbon si distinguono per una serigrafia geometrica in grigio antracite con effetto metallizzato su una base nera e bronzo, conferendo loro un look moderno ed elegante. La soletta cattura immediatamente l’attenzione grazie al colore fucsia brillante, arricchita da serigrafie nere che differiscono sui due sci: uno riporta il logo e l’altro il nome della casa polacca. Le lamine risultano generose lungo tutto il perimetro della soletta, sottolineando l’attenzione alla funzionalità e alla durabilità.I Majesty Superpatrol Carbon in salitaCon un peso di soli 1350 g, il Majesty Superpatrol Carbon si dimostra estremamente leggero, rendendolo ideale per lunghe salite. La sua maneggevolezza è evidente durante le inversioni, dove gira con facilità, un aspetto particolarmente apprezzato dai principianti che stanno imparando a eseguire le prime manovre in salita. Il rocker pronunciato e la larga spatola anteriore assicurano un ottimo galleggiamento e capacità di traccia anche in neve profonda. Tuttavia, l’accentuata sciancratura penalizza la stabilità su traversi con neve dura o ghiacciata. La grande punta e la coda non permettono di caricare efficacemente la lamina sotto lo scarpone, causando uno scivolamento dello sci. Durante i test su nevi dure e compatte, ho dovuto prestare molta attenzione durante i traversi per evitare perdite di aderenza.La spatolaIl topsheet del Majesty Superpatrol Carbon è robusto e durevole, resistendo bene agli urti con bastoncini, sassi o rami senza danneggiarsi facilmente. Tuttavia, la superficie ruvida del topsheet favorisce l'accumulo di neve, che tende a ghiacciarsi soprattutto a temperature molto basse, aggiungendo peso indesiderato durante l'uso in condizioni invernali.Le pelli abbinate ai Majesty Superpatrol Carbon, marchiate Majesty, sono di tipo classico con colla hot-melt, composte per il 65% in Mohair e per il 35% in Nylon. Il sistema di aggancio, che prevede un archetto anteriore e un tirante posteriore, pur non essendo innovativo, garantisce un funzionamento affidabile. Il taglio delle pelli è ben eseguito, lasciando libere le lamine per assicurare una buona presa sui traversi ghiacciati. Durante le uscite, anche con nevi calde e bagnate, la colla si è dimostrata resistente, mantenendo adesione sullo sci anche dopo tre ripellate consecutive. La scorrevolezza delle pelli è soddisfacente, ma sulle nevi ghiacciate ho riscontrato qualche difficoltà di tenuta, un aspetto che potrebbe penalizzare in condizioni particolarmente impegnative.In discesaI Majesty Superpatrol Carbon risultano, nel complesso, sci piacevoli e godibili in discesa. Si percepiscono sotto il piede leggeri e morbidi, offrendo una sensazione di controllo che permette di gestirli senza difficoltà. L’ampia e morbida spatola anteriore, combinata con il rocker pronunciato, facilita l’ingresso in curva, rendendoli ideali per nevi polverose e condizioni meno impegnative.Tuttavia, quando si cerca di adottare una sciata più aggressiva, gli sci tendono a diventare instabili e ""ballerini"", un comportamento che si accentua alle alte velocità e su nevi dure. Questo aspetto può ridurre la sensazione di sicurezza e il piacere di guida in situazioni più tecniche o veloci. Resta il dubbio che una lunghezza maggiore, come i 177 cm, avrebbe potuto offrire maggiore stabilità, attenuando l’effetto dell’arretramento degli attacchi e migliorando il comportamento complessivo dello sci in questi frangenti. Neve polverosaA mio parere la discesa in polvere è il punto forte di questo sci. Su questo tipo di neve gli sci sono divertenti e facili da girare. Nonostante la larghezza contenuta sotto lo scarpone, gli sci galleggiano davvero bene grazie al rocker pronunciato ed alla spatola anteriore molto larga.Neve duraCome in salita, su questo tipo di neve gli sci non rispondono al meglio: per far prendere le lamine, bisogna caricare molto gli sci, altrimenti tendono a scivolare. Se si acquista velocità invece gli sci diventano ballerini e lo spatolone anteriore vibra eccessivamente. Neve primaverileCome per la neve polverosa, gli sci si comportano bene sulla neve morbida come quella primaverile. Basta un leggero strato di neve morbida su strato duro o un bel pendio di corn snow che la sciata diventa facile e divertente, anche su curve strette.Crosta non portanteNon ho avuto modo di provarli su crosta ma, considerando la loro leggerezza e la spatola morbida, mi aspetto che in crosta facciano fatica. Feeling generaleI Majesty Superpatrol Carbon sono sci divertenti e facili da utilizzare, ideali per giornate successive a una nevicata o per pendii non particolarmente ripidi con neve morbida. Nonostante la mia abitudine a un diverso tipo di sci e di sciata, sono riuscita a trovare rapidamente un buon feeling sia in salita che in discesa. Ritengo che questi sci siano una scelta valida per chi si avvicina al mondo dello scialpinismo o per chi desidera uno sci leggero e facile da gestire, capace di garantire divertimento in entrambe le fasi dell’attività.Tuttavia, non li considero adatti a chi cerca performance estreme, sia in termini di velocità che su discese tecniche e ripide dove è essenziale affidarsi alle lamine. Considerando però i limiti riscontrati su neve dura, non li consiglierei come unico paio per chi cerca un modello adatto a tutta la stagione e a diverse tipologie di condizioni.Misura dei Majesty Superpatrol CarbonCon i miei 165 cm di altezza e 62 kg di peso, ho testato il Majesty Superpatrol Carbon nella misura di 169 cm. Questa lunghezza rende lo sci maneggevole sia in salita che in discesa, ma per chi desidera maggiore velocità in discesa e uno sci più stabile, potrebbe essere più indicato optare per una lunghezza maggiore.Le misure disponibili per questo modello sono 161, 169, 177 e 185 cm. Sulla pagina del Majesty Superpatrol Carbon è presente una guida utile che consiglia la lunghezza ideale in base alle proprie capacità sciatorie e al tipo di utilizzo desiderato.Consigliati perConsiglierei i Majesty Superpatrol Carbon a sciatori che si stanno avvicinando al mondo dello scialpinismo o che, pur avendo già qualche esperienza, desiderano uno sci che li aiuti a migliorare. Questi sci, grazie alla loro leggerezza, rendono la salita meno faticosa anche su gite di lungo sviluppo, permettendo di affrontare il dislivello senza affaticare eccessivamente le gambe. In discesa, si rivelano divertenti e semplici da gestire, ideali per chi vuole godersi curve morbide su pendii poco impegnativi, specialmente su neve polverosa, dove offrono un'ottima manovrabilità e tollerano eventuali errori.Al contrario, non li consiglierei a sciatori che preferiscono una discesa veloce o aggressiva, o che cercano prestazioni su nevi dure e terreni ripidi. Non sono progettati per chi ama spingersi al limite o per il ripido tecnico, dove stabilità e precisione sulle lamine diventano fondamentali.[prezzo-link link=""https://mountainreview.it/vai/majesty-superpatrol-carbon/""]"
29913,"Meindl Lite Trail GTX","La Meindl Lite Trail GTX Lady è una scarpa progettata per terreni facili (difficoltà T ed E), ideale per escursioni o attività quotidiane. La tomaia in pelle scamosciata e mesh combina robustezza e leggerezza, mentre la fodera in Gore-Tex assicura impermeabilità e protezione dagli agenti atmosferici. La suola in gomma multigrip Meindl G4, con ammortizzazione in EVA, garantisce un'eccellente trazione su diversi tipi di terreno e favorisce una camminata confortevole e fluida.Caratteristiche tecniche delle Meindl Lite Trail GTXAltezza: scarpa bassaMateriale della tomaia: pelle scamosciata | meshFodera: Gore-TexPlantare: AIR-ACTIVE®Suola: Meindl Multigrip® G4 Zeppa in Eva con gradino morbido + stabilizzatore del tallone in TPUSistema di allacciatura: classicoPeso dichiarato: 340 gr (680 gr paio)Peso misurato: 370 gr (740 gr paio)[link-produttore link=""https://mountainreview.it/vai/meindl-lite-trail-gtx/""]Modalità di testLa scarpa Meindl Lite Trail GTX Lady è stata testata durante un viaggio di 6 giorni consecutivi con una media di 12 km al giorno. A questo test si sono aggiunte tre escursioni giornaliere, caratterizzate da dislivelli positivi fino a 700 metri. I percorsi hanno incluso una varietà di terreni, tra cui sottobosco, ghiaia, asfalto, sterrato e superfici rocciose, con sentieri che andavano da turistici a più impegnativi, adatti a escursionisti esperti. Le condizioni atmosferiche hanno spaziato da giornate serene a momenti di pioggia, con elevata umidità al mattino e alla sera. Le temperature hanno oscillato tra massime di 30°C e minime intorno agli 8°C.La prova sul campoLa scarpa si presenta molto robusta e leggermente rigida al primo utilizzo. A prima vista ed al tatto, appare pesante ma in realtà il peso è in linea con i prodotti della stessa categoria.Comfort e protezioneLa scarpa Meindl Lite Trail GTX Lady si distingue per la facilità con cui può essere indossata, grazie ai lacci regolabili che permettono un'apertura rapida. La calzata iniziale è poco avvolgente nella zona della punta, offrendo ampio spazio alle dita, ma l'allacciatura garantisce comunque un'ottima stabilità del piede. Anche durante le discese, il piede rimane fermo senza scivolare in avanti.La zona posteriore e il tallone offrono un'eccellente stabilità anche su terreni sconnessi, fornendo un supporto adeguato alla caviglia e riducendo il rischio di torsioni. È però consigliato abituarsi gradualmente a scarpe basse prima di affrontare tragitti lunghi o dislivelli impegnativi.Un dettaglio pratico è l’asola presente nella parte posteriore, utile per appendere le scarpe a un moschettone: una soluzione semplice ma molto funzionale.AllacciaturaAsola posterioreMateriali e tomaia delle Meindl Lite TrailLa tomaia delle Meindl Lite Trail GTX Lady combina pelle scamosciata nelle aree più esposte a usura e mesh nei punti meno critici, offrendo un bilanciamento tra robustezza e leggerezza. La pelle, pur garantendo resistenza, tende a sporcarsi facilmente e risulta meno pratica da pulire, mentre il mesh assicura una buona traspirabilità, a discapito di una minore resistenza.Un rinforzo in gomma aggiuntivo parte dalla punta e si estende lungo i lati della scarpa, offrendo una protezione efficace contro pietre, radici sporgenti o altri ostacoli presenti sul terreno. Questo accorgimento aumenta la sicurezza e la durabilità della scarpa in ambienti più tecnici.Comportamento in camminata: suola e gripLa suola Meindl Multigrip G4, realizzata in gomma e dotata di 147 punti d’aggancio, ricorda molto quelle da trail running. L’intersuola in EVA (etil vinil acetato) conferisce leggerezza ed elasticità, aumentando la capacità di assorbire gli urti. Al primo utilizzo, sia al tatto che indossandola, la suola può sembrare rigida. Tuttavia, la combinazione tra suola e intersuola favorisce la naturale rullata del piede, garantendo un comfort elevato anche su lunghe distanze e terreni misti.La scarpa è indicata come adatta per l’uso quotidiano, e per tale motivo non mi aspettavo un grip così buono della suola, che consente di utilizzare questa scarpa su fondi molto vari. Si comporta bene su terreni sdrucciolevoli, ghiaiosi o nel sottobosco, mantenendo aderenza anche in condizioni di bagnato con moderata pendenza. È stata testata dopo un temporale e la suola ha dimostrato ottime capacità drenanti e trazione su superfici impregnate d’acqua. Ho avuto modo di affrontare anche alcuni passaggi su grandi rocce asciutte dove era necessario l’uso delle mani. Nonostante non sia progettata per questo, il grip è stato ottimo e la punta sufficientemente stabile e precisa da permettermi di caricare bene il mio peso.Traspirabilità e impermeabilitàLa Meindl ha scelto di applicare la membrana Gore-Tex a queste scarpe, una tecnologia ben nota per la sua efficacia. Questa membrana è particolarmente utile nella mezza stagione, poiché protegge il piede da leggere piogge e umidità durante il cammino su sentieri bagnati. Tuttavia, in caso di pioggia intensa, l’acqua può penetrare dalla caviglia a causa del taglio basso della scarpa. In queste condizioni, il piede si bagna completamente e la scarpa diventa pesante, intrisa d’acqua e difficile da asciugare, a meno che non si abbia a disposizione una fonte di calore potente, cosa che potrebbe non essere disponibile durante un trekking in tenda.Per questo motivo, non la consiglierei per escursioni in cui il rischio di pioggia forte è elevato.La membrana Gore-Tex, sebbene offra una buona protezione, riduce leggermente la traspirabilità. Fino a 20°C, anche dopo diverse ore di cammino, i piedi rimangono asciutti e confortevoli. Il disagio si fa sentire quando la temperatura supera i 25°C, facendo sudare i piedi. Pertanto, ritengo che questa scarpa sia ideale per la mezza stagione, quando le temperature sono moderate.Calzata delle Meindl Lite Trail GTXHo testato il numero 40, che è la mia misura abituale, e ho trovato che fosse leggermente poco avvolgente nella zona della punta. Probabilmente una mezza misura in meno sarebbe stata più adatta. Tuttavia, il piede rimane stabile anche durante le discese e le dita non toccano mai la punta della scarpa.L'allacciatura è classica, ma i prendilacci sono robusti e le stringhe si regolano facilmente, permettendo un allacciamento preciso e confortevole.Consigliate perConsiglio le Meindl Lite Trail GTX agli escursionisti che desiderano muoversi con leggerezza e velocità, senza rinunciare alla protezione e a un buon livello di impermeabilità. È ideale per sentieri di difficoltà contenuta: dai più facili e turistici (T) a quelli escursionistici (E), ma può reggere occasionali puntate su terreni più impegnativi (EE). È particolarmente adatta per escursioni giornaliere o cammini brevi di qualche giorno durante la mezza stagione, quando le temperature sono miti  e c'é la necessità di proteggersi da pioggia leggera o erba bagnata. Nonostante la sua versatilità, non è consigliata per sentieri alpini impegnativi, terreni con neve al suolo o condizioni meteo particolarmente avverse.[prezzo-link link=""https://mountainreview.it/vai/meindl-lite-trail-gtx/""]"
29945,"Atk Raider 12 SL","L’Atk Raider 12 Super Light (SL) appartiene alla gamma di attacchi Free Touring dell’azienda modenese, progettati per offrire il perfetto equilibrio tra freeride e scialpinismo. Questa categoria di attacchi combina un peso contenuto, ideale per agevolare la salita, con una struttura robusta, pensata per garantire massima sicurezza in discesa.Il Raider 12 SL rappresenta la versione alleggerita, grazie a un puntale derivato dall’ATK Crest 10, del classico Raider 12. Questo design ibrido consente di ridurre il peso mantenendo la torretta del Raider 12, che offre un valore di bloccaggio più elevato (12 DIN) e una maggiore regolazione della lunghezza dello scarpone (25 mm, rispetto ai 20 mm della torretta Crest).Caratteristiche tecniche degli Atk Raider 12 SLMateriali: Alluminio 7075, POM, acciaio inossidabileRilascio verticale e laterale della talloniera regolabile su posizioni tra 5 e 12Ski-brake integrato con blocco in salita tramite rotazione della tallonieraLeva frontale con tre posizioni di bloccaggio in modalità di salitaTalloniera con 3 posizioni di camminata, con alzatacco magnetici: base e due altezze con alzatacco (Flat, +24 mm, +49 mm)Snow pack proof: design del puntale limita deposito di neve, ghiaccio o altri detriti&nbsp;Easy entry system: geometria degli elementi di aggancio del puntale con un step-in semplice e immediatoAlloggio per i rampantBrevetti ATK inclusi nell’attacco: Cam Release System, Elastic Response System, AP Brake System.Larghezza dello ski-brake: 86 mm, 91 mm, 97 mm, 102 mm, 108 mm, 120 mmPeso attacco: 330 gPaese di produzione: Italia[link-produttore link=""https://mountainreview.it/vai/atk-raider-12-sl/""]Modalità di testL’attacco ATK Raider 12 SL è stato testato durante i mesi di marzo e aprile 2024 per uscite di scialpinismo primaverile con dislivello positivo compreso tra 1500 e 1800 m. Inoltre, è stato utilizzato all’inizio della stagione invernale 2024/2025 (novembre e dicembre 2024) per uscite di scialpinismo con dislivello positivo compreso tra 1300 e 1800 m.Gli attacchi sono stati montati su un paio di sci Majesty Superpatrol Carbon (larghezza 94mm, stagione 2024/2025) e sono stati testati con due paia di scarponi: Tecnica Zero G Tour Scout W (2022-2023) e Tecnica Zero G Tour Pro W (2024-2025).La prova sul campo degli Atk Raider 12 SLCome si presentanoL’attacco ATK Raider 12 SL combina il puntale del Crest con la talloniera dei classici Raider 12, offrendo un mix di leggerezza e solidità. Tra i sistemi inclusi troviamo:Elastic Response System: per garantire maggiore precisione e adattabilità durante la sciata.Cam Release System: per un aggancio e sgancio affidabile e fluido.Inoltre, l’attacco è dotato del sistema AP Brake, che consente di bloccare o sbloccare il freno semplicemente ruotando la torretta.Il puntaleIl puntale, ridisegnato rispetto alle versioni precedenti per ottimizzare le prestazioni in discesa, prende il nome di “Speed”. Il sistema di foratura del puntale presenta uno schema ibrido: fori anteriori più stretti e fori posteriori più larghi, offrendo un miglior bilanciamento strutturale.Inoltre, il puntale è dotato del Snowpack Proof System, con molle nascoste alla vista. Questo design impedisce l’accumulo di ghiaccio o neve, garantendo il corretto funzionamento dei meccanismi di blocco e sblocco anche in condizioni difficili.La leva è progettata con una doppia cerniera, che facilita le operazioni di apertura e chiusura. Rispetto alla versione classica dell’attacco Raider, questa leva risulta decisamente più semplice e “morbida” da utilizzare, migliorando l’esperienza d’uso.Il puntale include anche una scanalatura dedicata per l’alloggio dei rampant. Grazie a questo design, i rampant possono essere inseriti facilmente senza dover sganciare lo scarpone: basta far scorrere lateralmente l’aggancio del rampant all’interno delle apposite scanalature del puntale.Dettaglio levaUtilizzo con rampantLa talloniera degli Atk Raider 12 SLLa talloniera è la componente più importante di un attacco, soprattutto per quanto riguarda le performance in discesa. Questa parte dell'attacco rappresenta un autentico capolavoro di meccanica di precisione. Ogni sua parte è realizzata tramite lavorazioni di alta precisione su macchine a controllo numerico e integra numerosi brevetti innovativi di ATK, tra cui:Cam Release SystemElastic Response SystemSistema alzatacco magneticoSki-brakel Cam Release System garantisce un aggancio dello scarpone fluido e, in discesa, ottimizza la pressione sulla talloniera. In combinazione con l’Elastic Response System – che regola automaticamente la distanza della talloniera durante le sollecitazioni – assicura che lo scarpone resti saldamente agganciato anche nelle discese più impegnative, offrendo una sensazione di sicurezza costante.La versione ""
12"" offre una regolazione dei valori di sgancio frontale e laterale fino a 12 DIN, perfetta per la maggior parte degli sciatori, ad eccezione di quelli molto pesanti o con uno stile di sciata particolarmente aggressivo. Qui una guida alla scelta del valore DIN ottimale.La piastra di regolazione, con un'escursione di 25 mm, consente di utilizzare sia scarponi voluminosi da freeride sia modelli più compatti da fast touring, garantendo massima versatilità per ogni esigenza.L'alzataccoL’attacco presenta tre altezze di camminata grazie alla presenza di due alzatacchi magnetici che permettono il facile passaggio da un’altezza all’altra utilizzando sia il bastoncino o anche con i guanti. Grazie al Magneto Heel Flap System in salita la camminata viene facilitata senza troppo sforzo.Lo ski-brakeAtk ha eliminato il sistema a pulsante presente nella serie precedente, spesso poco pratico da utilizzare con il freddo o con le mani gelate. Ora il freno si sblocca semplicemente ruotando la torretta della talloniera, grazie al nuovo brevetto AP Brake System.Questo sistema, seppur innovativo, ha un piccolo limite: per bloccare gli ski-brake è necessario fermarsi, togliersi lo sci e ruotare manualmente la torretta. Nei vecchi attacchi ATK, invece, era possibile bloccare i freni in salita utilizzando gli ski-brake anteriori o il pulsante di blocco, continuando a sciare con l'alzatacco abbassato e la torretta in posizione di discesa.Feeling in sciataL’Atk Raider 12 SL offre la stessa stabilità e sicurezza del suo fratello più pesante. La leggera riduzione del peso del puntale, a mio avviso, non influisce minimamente sulle sensazioni in discesa. Si conferma quindi come il classico e affidabile attacco Raider da free touring, ideale per affrontare salite impegnative e discese tecniche.Tuttavia, la mancanza di un radicale miglioramento nell’esperienza di sciata rispetto all’Atk Raider 12 rende difficile definirne l’utilizzo specifico. Diciamo che per gli scialpinisti che cercano un attacco leggero con un ottimo rapporto qualità/prezzo, l’Atk Crest potrebbe essere una scelta più adatta. Al contrario, gli sciatori che danno priorità alla performance in discesa e non temono qualche grammo in più troveranno nel Raider 12 l’opzione migliore.Consigliato perL’Atk Raider 12 SL è progettato per gli scialpinisti che privilegiano la discesa rispetto alla salita. Si presenta come l’evoluzione più leggera del collaudato attacco Raider da free touring, un modello che negli anni si è dimostrato sempre affidabile e sicuro in ogni discesa.Un attacco leggero ma non leggerissimo, per cui non consigliato ai “corsaioli” che guardano al cronometro e cercano grandi dislivelli. Del resto non è buona cosa montarlo su sci troppo stretti (inferiori ai 90 mm in centro) perché potrebbe compromettere le prestazioni complessive. La stessa cosa vale per gli scarponi: per ottenere il massimo da questo attacco è preferibile abbinarlo a ad un 3 o 4 ganci, orientato al free touring e con buone doti di stabilità e controllo.[prezzo-link link=""https://mountainreview.it/vai/atk-raider-12-sl/""]"
29983,"Zamberlan Mountain Pro Evo","Gli Zamberlan Mountain Pro Evo GTX appartengono alla collezione alpinismo del calzaturificio vicentino e si distinguono per la loro struttura robusta e ben progettata. Il punto di forza di questi scarponi è la versatilità: oltre all’utilizzo per il trekking invernale, la compatibilità con ramponi automatici li rende adatti all’alpinismo classico nelle stagioni fredde.La costruzione li rende leggermente più leggeri rispetto a modelli simili sul mercato, come il Nepal Evo o il Mont Blanc di Scarpa, seppur con un compromesso in termini di isolamento termico.Caratteristiche tecniche dei Zamberlan Mountain Pro EvoPeso: 945 g cadauno (tg. 42)Tomaia in pelle Perwanger con trattamento HydroBlockspessore tomaia 2,6/2,8 mmFodera con membrana Gore-Tex Insulated ComfortSottopiede isolante in fibra di vetro da 5 mmIntersuola in PU a doppia densità + tecnologia Zamberlan PCS EVOSuola Vibram Penia, dotata di tappi multidirezionali profondi che assicurano trazione e una lunga durataAmpio fascione in gomma laterale protettivoInserto ramponabile punta-talloneAllacciatura classica con occhielli in metalloDoppia linguetta per agevolare la calzataPaese produttore: Italia[link-produttore link=""https://mountainreview.it/vai/zamberlan-mountain-pro-evo/""]Modalità di testHo utilizzato gli Zamberlan Mountain Pro Evo GTX per tutta la mia stagione alpinistica, da luglio a dicembre, testandoli in diverse condizioni climatiche e su vari tipi di terreno. Li ho indossati durante grandi traversate in alta quota, come quella dell’Aiguilles du Diable, e più recentemente per l’arrampicata su cascate di ghiaccio.Questo mi ha permesso di valutarne l’isolamento termico sia in condizioni calde che fredde, oltre a testarne precisione e stabilità su roccia e ghiaccio. In alcune ascensioni, ho affrontato lunghi avvicinamenti e rientri, camminando per ore con gli Zamberlan ai piedi, mettendone alla prova il comfort anche su lunghe distanze.La prova sul campo dei Zamberlan Mountain Pro EvoPrime impressioniGli Zamberlan Mountain Pro Evo GTX trasmettono immediatamente una sensazione di robustezza, grazie ai materiali solidi e alla costruzione rigida tipica degli scarponi compatibili con ramponi automatici. Allo stesso tempo, si nota il lavoro fatto per contenere il peso, offrendo un prodotto strutturato ma senza eccessi.Il tallone e la punta sono dotati di inserti per l’alloggiamento dei ramponi, con ampie protezioni in gomma che ne aumentano la durata e la resistenza agli urti. La suola Vibram e la membrana Gore-Tex Insulated Comfort completano un modello chiaramente pensato per l’alpinismo.Il design non spicca per innovazione, ma rimane fedele a uno stile classico, apprezzato da chi predilige la tradizione.Un altro aspetto che si nota subito toccando con mano gli Zamberlan Mountain Pro Evo GTX è la morbidezza interna della membrana, che offre una sensazione quasi imbottita, così come la suoletta in fibra di vetro, pensata per migliorare il comfort e l’isolamento.L’allacciatura è di tipo classico, con passanti in metallo, e si estende fino alla parte superiore dello scarpone, assicurando una chiusura stabile e avvolgente.Comfort e calzata degli Zamberlan Mountain Pro EvoIndossando gli Zamberlan Mountain Pro Evo GTX, si percepisce subito la loro vocazione per l’alpinismo quattro stagioni, con un focus su solidità, robustezza, isolamento e calore. Tuttavia, non sono l’ideale per lunghi avvicinamenti, a causa della rullata piuttosto rigida. D’altra parte, si rivelano affidabili su terreni tecnici e ghiaccio, dove spesso il peso si scarica completamente sulle punte dei ramponi.Questo è merito dell’intersuola con zeppa in poliuretano a doppia densità e del sottosuola in carbonio, che offrono grande stabilità e supporto, a scapito però della sensibilità e della fluidità nella camminata.La calzata interna è precisa e avvolgente, mentre le ampie asole su tallone e linguetta facilitano la calzata. L’allacciatura è di tipo classico, con asole metalliche per una chiusura sicura e resistente.Fin dai primi utilizzi, gli Zamberlan Mountain Pro Evo GTX si sono rivelati scarponi rigidi, pensati per dare il meglio sui terreni tecnici, piuttosto che in fase di camminata.Per quanto riguarda la performance su diversi tipi di terreno, li ho trovati più efficaci su ghiaccio rispetto alla roccia. L’avampiede risulta poco sensibile e, quando si caricano piccoli appoggi su roccia, manca una chiara sensazione di ritorno. Al contrario, su cascate di ghiaccio e terreni ripidi ghiacciati, la rigidità e il supporto dell’intersuola si fanno apprezzare, offrendo grande stabilità e controllo.La suola non presenta particolari limiti: offre un’ottima tenuta su tutti i terreni e garantisce una trazione affidabile. Zamberlan ha scelto per questi scarponi la Vibram Penia, caratterizzata da tasselli profondi e multidirezionali, ampie zone di appoggio per migliorare il grip anche in condizioni estreme e canali larghi, progettati per autopulirsi dai detriti.Impermeabilità e termicitàGli Zamberlan Mountain Pro Evo GTX sono dotati di Gore-Tex Insulated Comfort - la membrana più termica studiata dal brand proprio per le calzature tecniche invernali - che li rende completamente impermeabili e adatti a lunghe permanenze nella neve fresca. Durante i miei numerosi utilizzi, non ho mai riscontrato infiltrazioni d’acqua dall’esterno.Tuttavia, questa protezione riduce in parte la traspirabilità, motivo per cui nelle ascensioni estive li ho percepiti piuttosto caldi.Per quanto l’isolamento termico sia buono, non è paragonabile a quello degli scarponi con ghetta integrata, che garantiscono maggiore protezione ma anche un peso superiore. In inverno, mi è capitato in alcune occasioni di sentire un po’ di freddo ai piedi, soprattutto durante le soste prolungate.Consigliato perIl Mountain Pro Evo GTX nasce come scarpone unico da alpinismo, valido un po’ per tutte le stagioni e tutti i terreni. Perfetto quindi per chi non ha l'esigenza di specializzarsi e ricercare prestazioni elevate in una singola attività.Questa vocazione, che è sicuramente un pregio, manifesta però anche qualche limite. Sappiamo che fare tutto ai massimi livelli non è possibile e gli Zamberlan Mountain Pro Evo GTX non fanno eccezione. Personalmente, li trovo più adatti all’alpinismo, in particolare per attività invernali in movimento o per alta quota estiva, dove possono andare bene anche per chi è più freddoloso. Al contrario, non brillano su roccia, dove sono poco sensibili e in situazioni di freddo intenso, come le cascate di ghiaccio.Sicuramente adatti a chi cerca uno scarpone robusto e duraturo, capace di resistere nel tempo senza timore di essere maltrattato.[prezzo-link link="" https://mountainreview.it/vai/zamberlan-mountain-pro-evo/""]"
30012,"Vaude Monviso 32","Lo zaino Vaude Monviso 32 è ideale per lo scialpinismo classico. Con una capienza di 32 litri, offre spazio sufficiente per affrontare anche uscite di più giorni sulla neve. Realizzato con plastica riciclata priva di PFC, riflette l'impegno di Vaude per l’ambiente. Inoltre, soddisfa i requisiti della certificazione governativa Green Button, che garantisce sostenibilità ambientale e sociale.Caratteristiche tecniche del Vaude Monviso 32Materiali di costruzione: 100% Poliammide + poliestere riciclati / Rivestimento: 100% Poliuretano 400D + 600D.Volume: 32 litriSchienale modellato per evitare accumuli di neveSpallacci con forma ergonomica per garantire libertà di movimentoComparto anteriore per pala e sondaSchienale con zip per accesso al compartimento principaleCinturone imbottito con tasca integrata dotata di zipSistema di fissaggio degli sci verticali (A skifix o capannina) o diagonali (D skifix)Sistema di fissaggio per snowboardSistema a scomparsa per fissaggio del cascoCinghie laterali di compressioneTasca interna con cerniera per oggetti di valoreChiusura pettorale con fischietto di emergenzaPredisposizione per sistema d’idratazionePaese produttore: GermaniaPeso: 1240 g[link-produttore link=""https://mountainreview.it/vai/vaude-monviso-32/""]Modalità di testDurante l’inverno (dicembre-gennaio), ho testato lo zaino Vaude Monviso 32 in uscite di scialpinismo classico con dislivelli tra 1000 e 1500 m e una durata tra 3 e 6 ore. L’ho utilizzato con la normale dotazione scialpinistica, inclusi i ramponi in alcune gite. Le condizioni meteo erano tipicamente invernali, con giornate fredde e prevalentemente soleggiate.La prova sul campo dello zaino Vaude Monviso 32Carico dello zaino e gestione degli spaziLo zaino dispone di un doppio accesso allo scomparto principale:dall’alto tramite una cerniera con doppio cursore;dallo schienale, dotato di cerniera perimetrale sempre a doppio cursore, facilita il recupero del materiale posto alla base senza dover svuotare lo zaino dall’alto.All’interno dello schienale si trovano una tasca con cerniera per oggetti di valore e un vano dedicato alla sacca idrica. Ogni cursore è dotato di un cordino, permettendo un utilizzo agevole anche con guanti invernali pesanti.Apertura superioreAccesso dallo schienaleDavanti allo scomparto principale si trova una tasca separata per l’attrezzatura di sicurezza, con alloggiamenti dedicati per pala e sonda. L’accesso avviene tramite una cerniera con singolo cursore. All’interno è presente anche un pannello con informazioni utili in caso di emergenza.Scompartimento per il kit d'autosoccorsoSulla parte superiore dello zaino, un’ampia tasca con cerniera e interno in tessuto morbido è ideale per occhiali o maschera da sci. Personalmente, l’ho trovata comoda anche per cibo, sciolina o guanti leggeri.Il cinturone include una tasca con cerniera, adatta a piccoli oggetti. Uno smartphone di medie dimensioni, come un Google Pixel 7a con cover, entra al limite dello spazio disponibile.Tasca superioreTasca sul cinturoneDettagli e accessoriIl Vaude Monviso 32 è compatibile con sistemi di idratazione a sacca, che può essere inserita nell’apposita tasca interna dello schienale.Include una rete di fissaggio per il casco, non rimovibile e ripiegabile in un taschino con cerniera quando non in uso.Lateralmente, le fettucce con clip permettono di comprimere lo zaino o fissare gli sci con il classico metodo ad “A” (capannina). In alternativa, gli sci possono essere agganciati diagonalmente (“D” skifix) grazie a due fettucce poste sulla parte inferiore e superiore dello zaino, utilizzabili anche per snowboard o ciaspole. Tuttavia, ho trovato questo sistema poco stabile, poiché manca un punto di ancoraggio inferiore che solitamente aiuta a mantenere gli sci in posizione. È necessario stringere con forza le fettucce per ridurre al minimo i movimenti.Un altro limite riguarda la fettuccia superiore di fissaggio, che non può essere riposta quando inutilizzata, restando penzolante e potenzialmente fastidiosa nei movimenti.Sistema D Fettuccia per il fissaggioPer il trasporto di una piccozza, lo zaino dispone di una cinghia di compressione e un gancetto inferiore, che va inserito nella cavità della testa della piccozza. Tuttavia, la lunghezza del gancetto lo rende poco adatto a modelli con cavità più ampie, compromettendone la stabilità. Con la mia Camp Nanotech, ad esempio, il fissaggio si è rivelato insicuro. Vaude dovrebbe migliorare questo sistema per renderlo compatibile con una gamma più ampia di piccozze.Schienale e spallacciGli spallacci del Vaude Monviso 32 offrono un'imbottitura leggera ma sorprendentemente confortevole. Anche a pieno carico, sci inclusi, non ho mai avvertito fastidi o punti di pressione. Su entrambi gli spallacci sono presenti fettucce orizzontali, utili per fissare accessori come un walkie-talkie o un porta-borraccia. La loro forma ergonomica, sottolineata da Vaude, assicura un’ottima libertà di movimento delle braccia rispetto ad altri zaini.Lo schienale aderisce bene al corpo, garantendo grande stabilità in discesa e una distribuzione uniforme del carico, senza punti di pressione eccessivi. La sua elevata flessibilità migliora la libertà di movimento, ma richiede attenzione nel caricare lo zaino per evitare il contatto diretto con oggetti sporgenti.Per la mia altezza (182 cm), la lunghezza dello schienale è risultata perfetta. Vaude indica questa taglia unica per una lunghezza di schiena che vada dai 49 ai 59 cm. Per questo, ritengo che lo zaino possa risultare poco adatto a persone di bassa statura.Lo zaino Vaude Monviso 32 in salitaIl Vaude Monviso 32 offre un ottimo comfort in salita. Spallacci, chiusure pettorali e lombari distribuiscono bene il carico, garantendo libertà di movimento anche nelle inversioni più tecniche su terreno ripido. La flessibilità dello schienale contribuisce ulteriormente alla sensazione di comfort, ma è importante evitare di caricare lo zaino con oggetti che premano sulla schiena.Durante il test, con temperature rigide, la traspirabilità non è stata un problema.L’accessibilità ai vari scomparti è eccellente, con cerniere dotate di cursori con cordino, facilmente maneggiabili anche con guanti invernali pesanti.Infine, il trattamento superficiale della parte anteriore si è dimostrato molto efficace: neve e acqua scivolano via senza impregnare il tessuto.Dettaglio del trattamento superficialeIn discesaIl Vaude Monviso 32, in discesa, rimane ben saldo al corpo, senza causare sbilanciamenti, anche a pieno carico. Il peso è sempre ben distribuito, garantendo stabilità e comfort. Anche in questa fase si apprezza la libertà di movimento offerta dallo zaino, con le braccia libere di muoversi senza alcuna interferenza.SostenibilitàLo zaino è prodotto con un mix di poliammide e poliesteri provenienti da materiali 100% riciclati. Inoltre non contiene perfluorurati e polifluorurati (PFC). Vaude, dunque, pone grande attenzione all’ambiente, oltre che al processo produttivo che garantisce un ambiente di lavoro sano e attento alle necessità del lavoratore.Consigliato perConsiglio il Vaude Monviso 32 a chi cerca uno zaino da scialpinismo classico, ideale anche per uscite di più giorni grazie alla sua capienza e ai materiali estremamente robusti. L’organizzazione interna è ottima, con tasche e scomparti funzionali che facilitano lo stoccaggio del materiale.Meno adatto a persone di bassa statura, presenta alcuni margini di miglioramento nei sistemi di fissaggio della piccozza e degli sci in diagonale. Tuttavia, resta una scelta eccellente per un utilizzo intensivo, con la possibilità di trasportare anche tavole e ciaspole grazie alle ampie fibbie di fissaggio.Infine, per chi pone attenzione alla sostenibilità, questo zaino è una scelta responsabile: privo di PFC e realizzato con materiali riciclati, rispecchia l’impegno di Vaude per l’ambiente.[prezzo-link link=""https://mountainreview.it/vai/vaude-monviso-32/""]"
